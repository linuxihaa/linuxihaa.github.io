---
layout: post
jdate: '1392-09-01'
user: misam
title: مرجع دستورات ترمینال لینوکس
categories:
- آموزشی
tags:
- ترمینال 
featured: terminal.png
keywords:
- دستورات ترمینال لینوکس
- دستوران خط فرمان لینوکس
description: آموزش دستورات ترمینال لینوکس
timeToRead: 5
---

ترمینال محیط خط فرمان لینوکس است. اگر اکنون در محیط گرافیکی هستید ساده‌ترین روش برای آوردن ترمینال استفاده از کلیدهای ‌Ctr + Alt + T است که در تمامی توزیع‌ها پشتیبانی می‌شود. راه‌های دیگری نیز وجود دارد مثل استفاده از کلیدهای Ctr + Alt + F6 (برای خروج از کلیدهای Ctrl + Alt + F7 استفاده کنید) که محیط اصلی خط فرمان را برای شما می‌آورد. در این مطلب قصد دارم دستورات ترمینال را که برای اکثر توزیع‌ها استفاده می‌شود به صورت کامل، دسته‌بندی شده و همراه با توضیح و مثال ارا‌ئه کنم. برای استفاده بهتر از کلیدهای صفحه کلید می‌توانید از مطلب [کلیدهای میان‌بر در ترمینال](http://linuxihaa.ir/%DA%A9%D9%84%DB%8C%D8%AF%D9%87%D8%A7%DB%8C-%D9%85%DB%8C%D8%A7%D9%86%E2%80%8C%D8%A8%D8%B1-%D8%AA%D8%B1%D9%85%DB%8C%D9%86%D8%A7%D9%84/) استفاده کنید.

### اطلاعات سیستم

*   **date** – تاریخ و ساعت جاری را نمایش می‌دهد.
*   **cal** – تقویم ماه‌ها را نمایش می‌دهد.
*   **uptime** –  زمان روشن بودن سیستم و کاربران فعال را نشان می‌دهد.
*   **w** – کاربران جاری که از سیستم استفاده می‌کنند را همراه با توضیحاتی درباره استفاده آن‌ها نشان می‌دهد. دستور شامل اطلاعات خروجی دستور ‌uptime نیز هست.
*   **whoami** – کاربر جاری که شما اکنون از طریق آن با سیستم کار می‌کنید را نمایش می‌دهد.
*   **finger _user_** – اطلاعاتی درباره کاربری user (به جای آن نام‌کاربری مورد نظر را بنویسید) در اختیار شما می‌گذارد.
*   **uname** – نام سیستم یونیکس شما که همان لینوکس است را نمایش می‌دهد.
*   **uname -a** – دستور uname همراه با سویچ a اطلاعات تکمیلی از سیستم‌عامل شما شامل نسخه کرنل لینوکس را نمایش می‌دهد.
*   **cat /proc/cpuinfo** – نمایش اطلاعات پردازنده (CPU).
*   **cat /proc/meminfo** – نمایش اطلاعات حافظه اصلی (RAM).
*   **df** – مقدار استفاده از دیسک‌های حافظه را نمایش می‌دهد.
*   **du** – مقدار فضای استفاده شده تمامی دایرکتوری ها
*   **free** – نمایش فضاهای خالی و استفاده شده حافظه رم و سواپ (swap)

### دستورات فایل

*   **ls** – گرفتن لیست محتویات مسیر جاری شامل پوشه و فایل ها.
*   **ls -l** – دستور ‌ls همراه با سویچ l لیست محتویات مسیر جاری را با اطلاعات کامل نمایش می‌دهد.
*   **ls -laC** – مانند دستور ls -l است اما اطلاعات را به صورت ستونی نشان می‌دهد.
*   **ls -F** – سویچ f در دستور ls لیست محتویات را همراه با فرمت فایل‌ها نمایش می‌دهد.
*   **ls -al** – سویچ a در دستور ls لیست فایل‌ها را همراه با فایل‌های مخفی نشان می‌دهد. (فایل و پوشه مخفی در لینوکس یک نقطه قبل نام خود دارند)
*   **cd _dir_** – تغییر مسیر جاری به شاخه مورد نظر (بجای dir پوشه مورد نظر را وارد کنید)
*   **cd** – مسیر جاری را به مسیر اصلی (home) بر می‌گرداند. (مسیر اصلی برای هر کاربر متفاوت است که پوشه‌های شخصی و تنظیمات در آن‌جا قرار می‌گیرند).
*   **mkdir**_** dir**_ – ساخت یک شاخه (به جای dir نام پوشه که می‌خواهید بسازید را بنویسید).
*   **pwd** – مسیر جاری را نشان می‌دهد.
*   **rm _name_** – حذف (پاک کردن) فایل یا دایرکتوری مورد نظر (به جای name نام فایل یا پوشه نوشته می‌شود).
*   **rm**_** -r dir**_ – حذف یک دایرکتوری با محتویات درون آن (به جای dir نام پوشه را بنویسید).
*   **rm -f _file_** – اجبار کردن به حذف یک فایل برای مواقعی که فایل به دلایلی حذف نمی‌شود (نام فایل بجای file نوشته می‌شود).
*   **rm -rf _dir_** – اجبار کردن به حذف یک دایرکتوری برای مواقعی که آن به دلایلی حذف نمی‌شود (نام پوشه بجای dir نوشته می‌شود).
*   **cp _file1 file2_** – کپی کردن فایل در مسیر دیگر (file1 نام و مسیر فایل مبدا و file2 نام و مسیر فایل مقصد است).
*   **cp -r _dir1 dir2_** – کپی کردن پوشه در مسیر دیگر (dir1 نام و مسیر پوشه مبدا و dir2 نام و مسیر پوشه مقصد است).
*   **cp _file_ dir **– کپی کردن فایل مورد نظر در مسیر دیگر با همان نام (file نام فایل و dir مسیر پوشه مقصد است).
*   **mv _file_ dir **– جابجایی (مانند cut) کردن فایل مورد نظر در مسیر دیگر با همان نام (file نام فایل و dir مسیر پوشه مقصد است).
*   **mv**_** file1 file2**_ – جابجایی کردن فایل به مسیر دیگر (file1 نام و مسیر فایل و file2 نام و مسیر فایل در مقصد است).
*   **ln -s _file link_** – ساخت لینک سیمبولیک از فایل در مسیر مورد نظر (file نام و مسیر فایل یا پوشه و link نام و مسیر لینک است).
*   **touch _file_** – ساخت یک فایل.
*   **cat > _file_** – نوشتن متن در فایل.
*   **cat _file_** – نمایش محتویات یک فایل یا فراخوانی آن.
*   **more _file_** – نمایش محتویات فایل به صورت کم کم (برای فایل با محتویات زیاد).
*   **command \| more** – نمایش خروجی دستور به صورت کم کم.
*   **less _file_** – نمایش محتویات فایل به صورت صفحه به صفحه (برای فایل با محتویات زیاد).
*   **command \| less** – نمایش خروجی دستور به صورت صفحه به صفحه.
*   **head _file_** – نمایش ۱۰ خط اول محتویات یک فایل
*   **head -20 _file_** – نمایش ۲۰ خط اول محتویات یک فایل
*   **tail _file_** – نمایش ۱۰ خط آخر محتویات یک فایل
*   **tail -20 _file_** – نمایش ۲۰ خط آخر محتویات یک فایل

### پروانه فایل

*   **chmod _octal_ _file_** – تغییر مجوز یک فایل با استفاده از کد دسترسی
    *   مجوز یک فایل سطح دسترسی یک فایل را مشخص می‌کند. سطح دسترسی می‌تواند خواندنی (عدد ۴)، نوشتنی (عدد ۲) و اجرا (عدد ۱) باشد که سطح دسترسی یک فایل با جمع کردن این اعداد بدست می‌آید. یعنی سطح دسترسی ۷ تمامی مواد را شامل می‌شود.
    *   هر فایل دسترسی آن برای سه دسته کاربری روت، گروه و عمومی تعریف می‌شود که از روش عددی بالا استفاده می‌کند و این سه عدد کنار هم سطح دسترسی یک فایل را مشخص می‌کنند. مثال‌های زیر را مشاهده کنید.
*   **chmod 777 file** – مجوز خواندن، نوشتن و اجرا فایل را به سه دسته روت، گروه و عمومی می‌دهد.
*   **chmod 755 file** – مجوز خواندن، نوشتن و اجرا برای کاربری روت و مجوزهای خواندن و اجرا برای کاربران گروه و عمومی.

### فشرده سازی

به صورت پیش‌فرض لینوکس از فشرده‌سازی با فرمت tar استفاده می‌کند که دستورات کار با آن را نیز پشتیبانی می‌کند. لینوکس از فشرده‌ساز Gzip برای کار با فایل‌های فشرده با فرمت tar.gz و gz فشرده‌ساز Bzip2 برای کار با فایل‌های فشرده با فرمت tar.bz2 استفاده می‌کند.

*   **tar cf _file.tar files_**– Create a tar named _**file.tar**_ containing _**files**_
*   _**tar xf file.tar**_ – استخراج محتویات فایل فشرده.
*   **tar czf _file.tar.gz files_** – ساخت فایل فشرده با فرمت ‌tar.gz از فایل‌ها توسط فشرده‌ساز Gzip.
*   **tar xzf _file.tar.gz_ **– استخراج محتویات فایل فشرده با فرمت tar.gz توسط فشرده‌ساز Gzip.
*   **tar czf _file.gz files_** – ساخت فایل فشرده با فرمت ‌gz از فایل‌ها توسط فشرده‌ساز Gzip.
*   **tar xzf _file.gz_ **– استخراج محتویات فایل فشرده با فرمت gz توسط فشرده‌ساز Gzip.
*   _**tar cjf file.tar.bz2**_ – ساخت فایل فشرده با فرمت ‌tar.bz2 از فایل‌ها توسط فشرده‌ساز.
*   **tar xjf _file.tar.bz2_** – استخراج محتویات فایل فشرده با فرمت tar.bz2 توسط فشرده‌ساز Bzip2.

### جستوجو

*   **grep _pattern_ _files_** – جستجوی عبارت در فایل مورد نظر.
*   **grep _pattern_ _dir_** – جستجوی عبارت در فایل‌های موجود در شاخه مورد نظر.
*   **grep -r _pattern_ _dir_** – جستجوی عبارت در فایل‌های موجود در شاخه مورد نظر به صورت بازگشتی.
*   _**command \| **_**grep**_** pattern**_ – جستجوی عبارت در خروجی دستور.
*   **locate _file_** – یافتن فایل مورد نظر ما در مسیر جاری.
*   **find ‌dir -name _filename_** – یافتن فایل مورد نظر ما در شاخه مورد نظر.
*   **find ”*_filename_*”** – جستجوی تمامی فایل‌هایی که نام آن‌ها شامل نام فایل مورد نظر ما است (در مسیر جاری).
*   **updatedb** – ساختن یا به‌روز رسانی دیتابیس فایل‌های سیستمی شاخه روت لینوکس.
*   **locate _filename_** – جستجوی فایل با ‌‌locate. فرض شده است که قبلا از دستور updatedb استفاده کرده‌اید.
*   **which _filename_** – نمایش شاخه بالایی فایل مورد نظر (پوشه‌ای که فایل ما در آن قرار دارد).

### شبکه

*   **ifconfig** – نمایش لیست آی پی تمامی دستگاه‌های متصل (وایرلس، کارت شبکه، شبکه‌های وی‌پی‌ان  و ...).
*   **ping**_** host**_ – گرفتن پینگ از هاست مورن نظر.
*   **whois _domain_** – گرفتن اطلاعات دامنه (مالک دامنه، آی‌پی، دی‌ان‌اس سرور و ...).
*   **dig _domain_** – دریافت اطلاعات DNS دامنه.
*   **dig -x**_** host**_ – مشاهده میزبان به صورت معکوس.
*   **wget _file_** – دانلود یک فایل از اینترنت.
*   **wget -c**_** file**_ – ادامه دانلود کردن یک دانلود متوقف شده.

### SSH

پروتکل SSH برای ارتباط و کنترل با سیستم از راه دور استفاده می‌شود که پیش‌فرض از پورت SSH با شماره 22 استفاده می‌کند. بیشتر برای کنترل سرور توسط کاربری از راه دور استفاده می‌شود.

*   **ssh _user_@_host_** – اتصال به میزبان مورد نظر با نام کاربری مورد نظر (بعد از آن پسورد آن نام کاربری از شما پرسیده می‌شود).
*   **ssh -p _port user_@_host_** – اتصال به میزبان با نام کاربری توسط شماره پورت مشخص
*   **ssh-copy-id _user_@_host_** – اضافه کردن کلید برای اتصال کاربر از این سیستم راه دور. (برای مواقعی که نمی‌خواهیم پسورد را در هر اتصال وارد کنیم. ارسال پسورد اصلی امنیت میزبان را به خطر می‌اندازد اما کلید ساخته شده فقط برای سیستم جاری و نام کاربری مورد نظر اعتبار دارد).

### مدیریت کاربران

*   **adduser **_**accountname**_ – ساخت یک کاربر جدید در سیستم لینوکس خود.
*   **passwd _accountname_** – تغییر گذرواژه (password) کاربر مورد نظر.
*   **su** – ورود به خط فرمان با کاربری روت (کاربر روت مجوز دسترسی به تمامی فایل‌ها و تنظیمات سیستم را دارد).
*   **exit** – خروج از خط فرمان با کاربر جاری.

### شروع و پایان

*   **shutdown -h now** – خاموش کردن سیستم.
*   **halt** – توقف تمام پردازش‌ها (مانند خاموش کردن سیستم است).
*   **shutdown -r 5** – راه‌اندازی مجدد (ریست کردن) سیستم در مدت ۵ دقیقه بعد.
*   **shutdown -r now** – ریست کردن سیستم لینوکس.
*   **reboot** – راه‌اندازی مجدد سیستم لینوکس (مانند دستور بالا است).

### نصب برنامه ها

*   به صورت عادی اگر سورس برنامه در اختیار ما باشد به شاخه سورس رفته و دستورات زیر را برای نصب اعمال می‌کنیم.
    *   **./configure**
    *   **make**
    *   **make install**
*   اگر از توزیع‌های خاص لینوکس استفاده می‌کنید از دستورات زیر (یا دستورات خاص آن توزیع) برای نصب بسته نرم‌افزاری تهیه شده برای آن توزیع استفاده کنید.
    *   **dpkg -i**_** pkg.deb**_ – نصب بسته نرم افزاری دبیان - برای توزیع‌های دبیان، ابونتو، مینت و ... .
    *   **rpm -Uvh _pkg.rpm_** – نصب بسته نرم افزاری RPM - برای توزیع‌های ردهت، فدورا و ... .

### چاپ

*   **/etc/rc.d/init.d/lpd start** – شروع به کار سیستم چاپ.
*   **/etc/rc.d/init.d/lpd stop** – پایان دادن به سیستم چاپ.
*   **/etc/rc.d/init.d/lpd status** – نمایش وضعیت سیستم چاپ.
*   **lpq** – نمایش کارهای موجود در صف چاپ.
*   **lprm** – حذف کارهای موجود در صف چاپ.
*   **lpr** – چاپ یک فایل.
*   **lpc** – تنظیمات کنترلی چاپ.
*   **man _subject_ \| lpr** – چاپ کتاب راهنمای یک دستور به صورت متنی.
*   **man -t _subject_ \| lpr** – چاپ کتاب راهنمای یک دستور به صورت اسکریپتی.
*   **printtool** – شروع رابط نصب پرینتر مورد نظر.

### مدیرت پردازش ها

*   **ps** – نمایش پردازش های فعال جاری.
*   **top** – نمایش تمام پردازش های در حال اجرا.
*   **kill _pid_** – از بین بردن پردازش مورد نظر با شناسه pid.
*   **killall _proc_** – از بین بردن تمام پردازش هایی با نام ‌proc. در اجرای آن احتیاط کنید.
*   **bg** – نمایش پردازش های متوقف شده (stop) یا مکث کرده (puse) در بخش کارهای پس‌زمینه و ادامه اجرا پردارش های مکث کرده.
*   **fg** – آوردن کارهای به تازگی انجام شده در بخش کارهای پیش‌زمینه.
*   <strong">fg_** n**_ – آوردن کار n در بخش کارهای پیش‌زمینه.

### آموزش نحوه عملکرد دستورات

*   **apropos**_** subject**_ – لیست صفحات کتابچه راهنما برای موضوع مورد نظر.
*   **man -k _keyword_** – نمایش صفحات شامل کلمه کلیدی مورد نظر.
*   **man _command_** – نمایش کتابچه راهنما برای دستور مورد نظر.
*   **man -t _man_ \| ps2pdf - > _man.pdf_**  – ساخت فایل pdf از صفحه کتابچه راهنما.
*   **which **_**command**_ – نمایش مسیر کامل دستور مورد نظر.
*   **time _command_** – نمایش زمان طول کشیدن دستور مورد نظر.
*   **whereis _app_** – نمایش مسیر بالقوه برنامه مورد نظر.
*   **which _app_** – نمایش میسر برنامه app که به صورت پیش‌فرض اجرا می‌شود.

منبع دستورات: community.linuxmint.com/tutorial/view/244
