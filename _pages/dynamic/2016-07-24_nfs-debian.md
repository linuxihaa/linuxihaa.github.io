---
layout: post    
jdate: '1395-05-03'
user: rmasoumvand    
title: راه اندازی سرویس NFS در دبیان  
categories:
- آموزشی
tags:
- سرور
- پیکربندی
featured: debian-nfs.jpg    
keywords:
- nfs در دبیان
- nfs debina
- nfs linux  
- network file system
description: آموزش راه اندازی سرویس NFS در دبیان 
timeToRead: 5
---

فایل سیستم NFS یک فایل سیستم توزیع شده تحت شبکه است که در سال 1984 توسط شرکت Sun Microsystems توسعه یافت و این امکان را به کاربران شبکه می‌دهد که بتوانند به فایل‌های روی شبکه همانند فایل‌های Local خودشان دسترسی داشته باشند. در این آموزش به نحوه راه اندازی سرویس NFS و همچنین چگونگی Mount نمودن آن در سیستم‌های Client خواهیم پرداخت.

برای نصب سرویس NFS روی سرویس‌دهنده دستور زیر را وارد می‌کنیم.

```sh  
sudo apt-get install nfs-kernel-server  
```

سپس فایل `etc/exports/` را ویرایش نموده و به‌صورت زیر دایرکتوری‌ای را که می‌خواهیم به اشتراک بگذاریم اعلان می‌کنیم.

برای مثال:

```sh  
/home 192.168.1.0(rw, sync, no_root_squash)  
```

که در اینجا:

*   `home/`: آدرس دایرکتوری است که می‌خواهیم به اشتراک بگذاریم.
*   `192.168.1.0`: آدرس آی‌پی، رنج شبکه و یا آدرس FQDN هاستی است که می‌خواهد به این دایرکتوری بصورت Remote دسترسی داشته باشد (بتواند تحت شبکه mount کند).
*   `rw`: مجوز دسترسی را مشخص می‌کند که می‌تواند rw برای نوشتن و خواندن و ro برای فقط خواندن باشد.
*   `no_root_squash`: اجازه دسترسی کاربر root را به این دایرکتوری امکان‌پذیر می‌کند.
*   `sync`: حالت نوشته شدن اطلاعات به اشتراک گذاشته شده به دیسک توسط سرویس دهنده را مشخص می کند.

پس از ویرایش فایل فوق می بایست دستور زیر را وارد نماییم.

```sh  
exportfs -a  
```

سپس روی سیستم‌های سرویس گیرنده می‌بایست بسته `nfs-common` را نصب نماییم. برای این کار دستور زیر را وارد می‌کنیم.

```sh  
sudo apt-get install nfs-common  
```

برای mount نمودن فایل سیستم به اشتراک گذاشته شده به‌صورت زیر عمل می‌کنیم.

```sh  
mount SERVER_IP:/SHARED_DIR /LOCAL_DIR  
```

که در اینجا منظور از `SERVER_IP` آدرس آی‌پی سرویس‌دهنده NFS و `SHARED_DIR` آدرس دایرکتوری به اشتراک گذاشته شده و `LOCAL_DIR` آدرس مکانی است که می‌خواهیم این‌ فایل سیستم را در آنجا mount کنیم.

 همچنین برای راحتی بیشتر و mount شدن خودکار فایل سیستم به اشتراک گذاشته شده می‌توانید فایل `etc/fstab/` را ویرایش نموده و خط زیر را به آن اضافه نمایید.

```sh  
SERVER_IP:/SHARED_FOLDER  /LOCAL_DIR  nfs  defaults  0  0  
```

از این پس هنگام بوت شدن سیستم، این فایل سیستم نیز به‌طور خودکار mount می‌شود.
