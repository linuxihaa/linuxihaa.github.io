---
layout: post
jdate: '1393-08-18'
user: misam
title: بررسی لوبونتو 14.04
categories:
- آموزشی
tags:
- لوبونتو
featured: lubuntu.png
keywords:
- لوبونتو 14.04
- lubuntu 14.04
description: بررسی لوبونتو 14.04
timeToRead: 5
---

چند وقت پیش بود که می‌خواستم روی VirtualBox یه توزیع سبک از لینوکس نصب کنم و از اونجایی که با دبیان بیس‌ها و مخصوصا اوبونتو بیس‌ها راحت‌ترم تصمیم گرفتم نسخه سبکی از اوبونتو رو انتخاب کنم. گزینه‌های پیش رو زوبونتو (Xubuntu) و لوبونتو (Lubuntu) بودند که به ترتیب از میزکارهای XFCE و LXDE استفاده می‌کنند و بالطبع بخاطر میزکارهاشون باید خیلی سبک باشند. با اینکه تقریبا می‌دونستم LXDE بخاطر اینکه خیلی ساده است سبک‌تر هست اما باز هم جست‌وجویی برای مقایسه این دو توزیع انجام دادم که آدرس wikivs.com/wiki/Lubuntu_vs_Xubuntu خیلی مفید بود و جدول جالبی هم داشت که در زیر مشاهده می‌کنید.

![Lubuntu-vs-Xubuntu](/images/Lubuntu-vs-Xubuntu.png)

البته این اطلاعات نسخه ۱۲.۰۴ هست و برای نسخه ۱۴.۰۴ هر کدوم رم‌های بیشتری اشتغال می‌کنند.

چندتا تصویر هم از دوتا توزیع دیدم و با اینکه زوبونتو زیباتر بود اما بخاطر سبکی و اینکه توی این موقعیت کار خاصی به زیبایی نداشتم، لوبونتو رو انتخاب کردم. خب بریم سراغ بررسی لوبونتو 14.04 Lubuntu.

### نصب

نصب کاملا مثل اوبونتو بود و از نصاب اوبونتو یونیتی استفاده می‌کرد فقط با مدیرپنجره اوپن باکس.

### میزکار

راستشو بخواهید وقتی میزکار رو دیدم خیلی خوشم اومد! با اینکه خیلی ساده بود اما بر خلاف تصاویری (احتمالا تصاویر قدیمی بودن) که دیده بودم زیبا بود!

پوسته زیبایی به‌صورت پیش‌فرض روی میزکار نصب شده که با آیکن‌های ساده و شیکش باعث میشه حس خوبی پیدا کنید (ممنون لوبونتو که میزکار ال ایکس دی ای رو اینطور خوش چهره نشون دادی آخه توی توزیع‌های دیگه این میزکار اصلا قابل دیدن نیست!).

![lubuntu-14.04](/images/lubuntu-14.04-1024x575.png)

### برنامه‌ها

برای من خیلی جالب بود که برای سبکی برنامه‌های خیلی کمی به‌صورت پیش‌فرض نصب شده بود اما برنامه‌ها کاربردی بودند. مرورگر فایرفاکس، پیغام‌رسان Pidgin، کلاینت تورنت Transmission، برنامه ویرایش تصویر mtPaint، برنامه‌ای برای استفاده از اسکنر، Document Viewer برای مشاهده پرونده‌ها (مثل pdf)، یک واژه پرداز و برنامه صفحه گسترده که البته لیبر آفیس نبودند اما برای رفع نیاز خوب هستند، برنامه‌هایی برای پخش موزیک و فیلم، دیسک برن  Xfburn از جمله برنامه‌های این توزیع بودند.

این توزیع از مدیرفایل PCManFM استفاده می‌کند که ساده و کارا هست و امکانات خوبی مثل اکثر مدیرفایل‌ها دارد.

اما قسمت جالب اینجا بود که [Xpad](http://linuxihaa.ir/xpad/) که یک یادداشت‌بردار ساده و مورد علاقه من است هم نصب بود!

برنامه‌های دیگری مثل Disks برای مدیریت دیسک‌ها و پارتیشن (که در اوبونتو یونیتی هم هست)، ماشین حساب!، مدیرآرشیو و ... هم جزو برنامه‌های پیش‌فرض هستند اما خبری از اسکرین شاتر نبود که من مجبور شدم Shutter رو با دستور زیر نصب کنم.

```sh
sudo apt-get install shutter
```

* همین طور که می‌بینید اگه برنامه‌ای هم نباشه مسلما راحت میشه نصبش کرد و شاتر رو به این دلیل نصب کردم که برای نصبش حجم کمتری می‌خواست!

کلا راضی هستم از اینکه این توزیع رو به‌صورت مجازی نصب کردم و دارم کارهایی که نیاز بود رو باهاش انجام میدم. مشکلی هم ندارم چون همه چیز همون اوبونتو هست اما سبک!