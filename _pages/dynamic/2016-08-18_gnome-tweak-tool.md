---    
layout: post
jdate: '1395-05-28'
user: MrNull
title: شخصی‌سازی گنوم با Tweak Tool
categories:
- آموزشی
tags:
- گنوم
- شخصی‌سازی
- اوبونتو
featured: gnome-1-final.jpg          
keywords:
- شخصی‌سازی گنوم
- tweek tool
description: آموزش شخصی‌سازی دسکتاپ گنوم
timeToRead: 5
---

همونطور که توی تصویر زیر می‌بینین، یه دسکتاپ گنوم ساده که معمولا پیش‌فرض رو لینوکس‌ها نصبه، می‌تونه چقدر عوض بشه! البته این چیزی که تو عکس می‌بینین خیلی کم روش تغییر دادیم!

![gnome tweak tool](/images/gnome-1-final.jpg)

### پیش‌نیاز ها

  
خوب مثل همیشه، اول پیش‌نیاز هارو می‌گم.

*   یه لینوکس
*   دسکتاپ گنوم 
*   Tweak Tool که معمولا با گنوم نصبه
*   اتصال به اینترنت
*   کمی حوصله و ذوق

با همین اینا میشه گنوم رو شخصی‌سازی کرد.


### مراحل انجام کار

خب اول از همه دسکتاپ رو عوض می‌کنیم. پیشنهاد من همینیه که تو عکس بالا هست و می‌تونید از پایین پست دانلود کنین.

بعد که دسکتاپ رو عوض کردین، نوبت داک پایین صفحه می‌رسه، اونم چند تا انتخاب دارین براش (اصلا مگه میشه که تو لینوکس به یه چیز محدود شیم؟ :D) من خودم به شخصه از `Plank` استفاده کردم. برای نصب اونم می‌تونین اگه تو دبیان بیس‌ها مثل اوبونتو یا مینت هستین، تو ترمینال دستور زیر رو بزنید و بعدش پسوردتون رو وارد کنین تا نصب شه؛ اگر هم تو آرچ بیس‌ها مثل مانجارو یا اپریسیتی هستین، با `yaort` باید نصبش کنین (`yaort plank`).

```sh
sudo apt-get install plank
```

حالا نوبت آیکون هاست! این آیکون هایی که استفاده می‌کنم، اسمشون [super-flat-remix ](https://github.com/daniruiz/Super-Flat-Remix)هست که از گیت‌هاب میتونین دانلودش کنین. برای انتخاب‌های بیشتر بد نیست به [Gnome Look](http://gnome-look.org/) سر بزنین. این آیکون‌هارو که دانلود کردین، باید فولدر `"Super Flat Remix"` 
رو تو آدرس `~/.icons/` اکسترکت کنین (با archive-manager یا ترمینال ...) اگر هم پوشه `.icons` نداشتین با `mkdir ~/.icons` بسازینش.
الان باید به گنوم بگین که از این آیکون‌ها استفاده کنه، پس Tweak Tool رو باز می‌کنیم و جلوی Icons، اسم آیکونی که اضافه کردیمو انتخاب می‌کنیم.

حالا نوبت تم می‌رسه، بازم ‌میتونین از [Gnome Look](https://www.gnome-look.org/browse/ord/latest/) استفاده کنین، این تم من اسمش `Arc-Flatabulous` هست که از تم `Arc` مشتق شده. برای نصب این تم می‌تونین تو آرچ از `yaourt` کمک بگیرین، یا تو اوبونتو (و دبیانی ها) از سورس کامپایل کنین (آموزشش رو [ریپو صاحبش](https://github.com/andreisergiu98/arc-flatabulous-theme) هست). بعد از کامپایل تم، باید مثل آیکون‌ها اونم به سیستم بشناسونیم، بازم گنوم توییک تول رو باز می‌کنیم، این‌سری از جلوی `GTK+` اسم تم رو انتخاب می‌کنیم.

بعد از تم، `Gnome Shell` رو عوض می‌کنیم. برای من ["Super-Flat-Remix-Gnome"](https://github.com/daniruiz/Super-Flat-Remix-GNOME-theme) هست که از گیت‌هاب دانلودش می‌کنین و تو `~/.themes` باید اکسترکتش کنین. بعد با گنوم توییک تول، از جلوی `Shell Theme` اونو انتخاب کنین.

مرحله آخرم عوض کردن Cursor هست که اونم تو [Gnome Look](http://gnome-look.org/) میشه پیدا کرد، بعد از دانلود، تو پوشه `~/.icons` می‌ریزیمش و بعد از تو گنوم توییک تول، جلوی `Cursor` انتخابش می‌کنیم.

اگر که می‌خواین تم تاریک داشته باشین، می‌تونین تیک `Global Dark Theme` رو تو توییک تول بزنین. در ضمن تم Plank هم قابل تغییره (روش باید راست-کلیک کنین، `Preferences` رو انتخاب کنین، تو صفحه‌ای که باز میشه، تنظیمات Plank هست که می‌تونین به دلخواهتون تغییر بدین.).

در پایان باید به گنوم بگین که Plank رو هم موقع روشن شدن اجرا کنه. برای این کار تو توییک تول، برین تو منوی `Startup Applications`، رو دکمه `+` کلیک کنین و تو پنجره جدید Plank رو انتخاب کنین.

این چیزایی که انجام دادیم، فقط یه بخشی از امکانات شخصی سازی لینوکس بود! در پست‌های آینده، بیشتر در مورد لینوکس توضیح می‌دم.

### بکگراندهای پیشنهادی

![بگکراند پیشنهادی ۱](/images/gnome-1-bg1.jpg)

![بگکراند پیشنهادی ۲](/images/gnome-1-bg2.jpg)

![بگکراند پیشنهادی ۳](/images/gnome-1-bg3.jpg)

![بگکراند پیشنهادی ۴](/images/gnome-1-bg4.jpg)


این پست برای اولین بار در [هگز - شخصی‌سازی دسکتاپ گنوم](http://h4x.ir/3) نوشته شده‌است!