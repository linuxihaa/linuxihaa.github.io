---
layout: post
jdate: '1392-09-25'
title: اجزای میزکار یونیتی
author: میثم ساکی
author_url: http://misam.ir
author_bio: من میثم ساکی هستم؛ برای اطلاعات بیشتر به سایت من سر بزنید
categories:
- آموزشی
tags:
- اوبونتو 
- میزکار
- یونیتی
featured: ubuntu-unity-screenshot.png
keywords:
- یونیتی
- unity desktop
description: بررسی اجزای میزکار یونیتی
timeToRead: 5
---

سیستم‌عامل ابونتو که یکی از معروف‌ترین توزیع‌های لینوکس/گنو است به صورت پیش‌فرض از میزکار یونیتی استفاده می‌کند. یونیتی بر پایه گنوم است و برای ابونتو سفارشی شده است و سعی شده کاربردی و ساده باشد.

![](/images/ubuntu-unity-screenshot.png)

از ابونتو ۱۰.۱۰ میزکار یونتی جایگزین میزکار گنوم شد و در هر نسخه جدید ویژگی‌های جدیدی به آن اضافه می‌شود اما ساختار آن تقریبا ثابت است و از اجزای زیر تشکیل شده که در ادامه توضیح می‌دهیم.

### میزکار Desktop یونیتی

![](/images/image_12_1.png)

با ورود به ابونتو میزکار را مشاهده می‌کنیم که فایل‌های شاخه دستاپ (Desktop) کاربری شما را نمایش می‌دهد.

می‌توان آیکن برنامه‌های خاصی مثل مدیریت فایل، سطل بازیافت و شبکه را به آن اضافه کرد.

به صورت پیش‌فرض ۴ میزکار دارد که می‌توان آن‌ها را افزایش یا کاهش داد.

### اجراگر Luncher یونیتی

![](/images/image_13_1.png)

نوار کنار میزکار است که می‌تواند همیشه در کنار میزکار باشد و یا تنظیماتی انجام دهیم که با رفتن نشان‌گر موس نمایش داده شود.

برنامه‌هایی که به آن اضافه شده‌اند و برنامه‌های در حال اجرا را نمایش می‌دهد. به اضافه میان‌بر دش، سطل بازیافت و دستگاه‌های متصل به رایانه.

### پنل یونیتی

![](/images/image_14_1.png)

نوار تیره بالای صفحه است.

آیکن تنظیمات، صدا، باتری، پیام‌ها، اینترنت، زبان و ... در سمت چپ پنل قرار دارند که به صورت منویی می‌توان از آن‌ها استفاده کرد.

![](/images/image_14_2.png)

در سمت راست پنل نام پنجره برنامه جاری که در حال اجرا است و منوهای آن برنامه قرار دارند.

با رفتن نشان‌گر موس روی نام برنامه دکمه‌های بستن، بزرگ‌کردن و کوچک کردن پنجره برنامه جاری ظاهر می‌شوند.

### هود Hud یونیتی

![](/images/image_15_1.png)

با فشردن کلید Alt نمایش داده می‌شود.

برای استفاده بهتر و سریع‌تر از منوها و امکانات برنامه جاری که در حال اجرا است. مثلا در تصویر پنجره گوگل کروم باز است که با استفاده از هود نیو را جست‌وجو کرده‌ایم و امکاناتی که به این نام هستند برای اجرا پیشنهاد داده شده‌اند.

### داشبرد (دش) Dash یونیتی

![](/images/image_16_1.png)

با فشردن کلید پنجره و یا میان‌بر آن در اجراگر ظاهر می‌شود.

برای جست‌وجو در فایل‌ها و برنامه‌ها است.

از چندین لنز تشکیل شده (در پایین دش) که هر کدام جست‌وجو را در منابع خاصی انجام می‌دهند.

مثلا در شکل لنز خانه را می‌بینید که فایل‌های تازه استفاده شده (Recent) و خلاصه‌ای از نتایج دیگر لنزها را نمایش می‌دهد بعد از آن به ترتیب از چپ به راست لنز اپلیکیشن برای جستجو در برنامه‌ها، لنز فایل برای جستجو در فایل‌ها و دیگر لنزها قرار دارند.