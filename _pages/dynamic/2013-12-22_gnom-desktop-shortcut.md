---
layout: post
jdate: '1392-10-01'
user: misam
title: اضافه کردن میانبر در میزکار گنوم
categories:
- آموزشی
tags:
- گنوم
- اوبونتو 
- فدورا
featured: shortcuts.jpg
keywords:
- میانبر
- میانبر در میزکار گنوم
description: آموزش اضافه کردن میانبر در میزکار گنوم
timeToRead: 5
---

شاید برای کاربران تازه‌کار سؤال باشد که چطور میان‌بر صفحه کلیدی را اضافه و بتوانند از آن برای اجرای برنامه‌ها و دستورات خود استفاده کنند. در این مطلب، آموزشی را برای این کار نوشته‌ام. کاربران توزیع‌های لینوکس که از میزکار گنوم و مشتقات آن مانند یونیتی استفاده می‌کنند می‌توانند از این آموزش استفاده کنند. دیگر میزکارها هم تقریبا به همین روش است اما مکان تنظیمات فرق می‌کند.

ابتدا وارد پنجره تنظیمات شوید و گزینه صفحه‌کلید (Keyboard) را انتخاب کنید.

![](/images/gnome-settings-keyboard_highlight.png)

اکنون در پنجره صفحه کلید سربرگ میان برها (Shortcuts) را انتخاب کنید و در لیست سمت چپ آن گزینه آخر (Custom Shortcuts) را انتخاب کنید و سپس در پایین لیست سمت راست روی گزینه + بروید تا بتوانید یک میان‌بر جدید بسازید.

![](/images/gnome-add_keyboard_shortcut.png)

کافیست در بخش Name نام دلخواه خود و در بخش Command دستور مورد نظر را بنویسید و تایید کنید.

دستورات همانند دستوراتی هستند که در ترمینال از آن‌ها استفاده می‌کنید. یعنی مثلا برای باز شدن ترمینال از دستور gnome-terminal استفاده کنید و یا برای باز شدن مدیریت فایل از دستور nautilus می‌توانید استفاده کنید.

بعد از اضافه کردن میان‌بر کافیست در لیست، سمت راست گزینه میان‌بری که ساخته‌اید کلیک کنید (در اول کار غیرفعال و با عنوان Disabled است) و کلیدهایی که می‌خواهید برای میانبر استفاده شوند را فشار دهید تا فعال شود.

اضافه کنم که در همین مکان می‌توانید دیگر میانبرهای خود را نیز که در لیست سمت چپ آمده است تغییر دهید یا با کلید Space غیر فعال کنید.