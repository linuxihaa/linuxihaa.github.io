---
layout: post
jdate: '1393-01-10'
user: tireng
title: 9 ویژگی مهم گنوم 3.12
categories:
- آموزشی
tags:
- میزکار
featured: gnome.jpg
keywords:
- brasero
- گنوم 3.12
- gnome 3.12
description: ویژگی‌های مهم مهم گنوم 3.12
timeToRead: 5
---

گنوم (Gnome) یکی از میزکارهای معروف گنو/لینوکس است که به‌دلیل داشتن کارایی بالا در عین سادگی یکی از پر استفاده‌ترین میزکارها است و در اکثر توزیع‌ها پشتیبانی می‌شود.

گنوم 3.12 هم منتشر شد. آپدیتی که تغییرات مناسب و کارایی با خود به همراه داشته است. با ما باشید تا 9 ویژگی مهم و کاربردی گنوم 3.12 را با هم مرور کنیم.

### ۱- ایجاد پوشه برای اپلیکیشن‌ها

![1](/images/1.png)

تیم گنوم بالاخره قابلیت ایجاد پوشه برای نرم افزاها در قسمت Activities را فراهم کرد.

با استفاده از این ویژگی کاربر می‌تواند نرم‌افزارهای خود را در پوشه‌های مختلف دسته‌بندی کند. این ویژگی کاملاً شبیه دسته‌بندی نرم‌افزار ها در محیط کاربری Android و iOS است.

### ۲- اپلیکیشن ویدئو جدید

![2](/images/2.jpeg)

اپلیکیشن ویدیو در گنوم سال‌هاست که Totem بوده و ظاهری تقریباً ثابت داشته است. در این نسخه از گنوم این نرم‌افزار به‌طور کلی دوباره طراحی شده است و ظاهری یک‌پارچه‌تر با میزکار دارد. منوی کنترل ویدیو فقط زمانی که به آن نیاز داشته باشید نمایان می‌شود و تقریباً تمام محیط را ویدیو در حال پخش فرا گرفته است.

از دیگر قابلیت‌های این پلیر جدید می‌توان به دسترسی به منابع پخش آنلاین نظیر Guardian Video ،Blip.tv و Apple Movie Trailer اشاره کرد که به‌راحتی می‌توان اکانت خود را با افزونه Pocket ادغام کرد و به این منابع ویدئویی دسترسی داشت.

### ۳- پشتیبانی بهتر از صفحات نمایش با رزولوشن بالا

![3- HiDPI](/images/3-HiDPI.jpeg)

در نسخه 3.10 میزکار گنوم شاهد پشتیبانی از صفحات با رزولوشن بالا یا به اصطلاح HiDPI نظیر MacBook Retina بودیم. در این نسخه علاوه بر پشتیبانی بهتر، شاهد بهبود در نمایش نرم‌افزار در قسمت Activities هستیم که ظاهری بهتر به Icon و همچنین صفحه قفل (Lock Screen) و System Dialog داده است.

### ۴- مرکز نرم‌افزاری (Software Center) کامل‌تر

![gnome software](/images/4-gnome-software.png)

مرکز نرم افزاری گنوم که در نسخه‌های قبل منتشر شد گام اولیه برای ایجاد محیط راحت و مناسب برای دسترسی به تمام نرم افزارهای ارائه شده برای سیستم بود. اما مشکل نبود پیش‌نمایش از محیط نرم‌افزار و دیگری، کمبود قسمت آپدیت، همچنان مانع مفید و کارا بودن آن می‌شد. در این نسخه علاوه بر پوشش و اضافه کردن این دو قابلیت، سرعت و عمل‌کرد به‌طور چشمگیری بهبود یافته است. هم‌چنین امکان خاموش شدن سیستم پس از دریافت و نصب بسته بروزرسانی نیز مهیا شده است.

### ۵- بهبود اپلیکیشن Photo

![Gnome Photo](/images/5-Gnome-Photo.jpeg)

با استفاده از نرم‌افزار جدید Photo شما علاوه بر دستیابی و مدیریت تصویر روی دستگاه خود، می‌توانید با اتصال به اکانت فیسبوک خودتان تصاویر پروفایلتان را مشاهده و از آن‌ها در دسکتاپ خود استفاده کنید.

### ۶- منوی Popover

![gnome popovers](/images/6-popovers.png)

قابلیت و إلمان جدیدی که به گنوم 3.12 اضافه شده Popover است. این منو روی محیط برنامه به‌صورت شناور نمایان می‌شود و امکانات مورد نظر را در اختیار قرار می‌دهد. در این نسخه این Popover در Gedit Videos مورد استفاده قرار گرفته است؛ اما با طراحی کاربردی در محیط اپلیکیشن‌های دیگری که با کیت توسع GTK ایجاد می‌شوند شاهد کاربرد بهتر آن در آینده خواهیم بود.

### ۷- ترمینال

![Gnome Terminal](/images/7-Terminal.jpeg)

در این آپدیت، شکستگی خطوط در ترمینال رفع شده و تم تیره بصورت پیش‌فرض برای آن انتخاب شده است.

### ۸- طراحی جدید Gedit

![Gedit](/images/8-Gedit.jpeg)

ظاهر جدید تب‌ها و استفاده از منوی Popover در این آپدیت، مهم‌ترین ویژگی اضافه شده هستند.

### ۹- گام بلند به سوی Wayland

![Wayland](/images/9-Wayland.jpg)

Wayland نسل جدید مدیریت اعمال ورودی و خروجی در گنو/لینوکس است. این تکنولوژی محدودیت‌های X را رفع خواهد کرد و باعث گرافیک بهتر و هم‌چنین امنیت بیشتر نرم‌افزارها می‌شود.

در این نسخه از گنوم پشتیبانی ابتدايی از Wayland به‌عمل آمده است. تیم گنوم قول پشتیبانی کامل‌تر و کوچ به Wayland را در گنوم 3.14 داده است.

برای تست می‌توانید از لینک زیر ایمیج تست گنوم 3.12 با فدورا را دریافت کنید.

download.gnome.org/misc/promo-usb/gnome-3.12.iso

نظر شما در مورد این تغییرات و بهینه‌سازی‌های این نسخه گنوم چیست؟ نظرات خود را با ما در میان بگذارید.