---
layout: post
jdate: '1393-04-26'
user: saaie
title: پژوهش به روش Mendeley Desktop
categories:
- آموزشی
tags:
- نرم‌افزار
featured: mendeley.jpg
keywords:
- mendeley
- مندلی لینوکس
- mendeley linux
description: معرفی Mendeley Desktop و آموزش نصب Mendeley در لینوکس
timeToRead: 5
---

Mendeley یک نرم‌افزار برای آسودگی شما در انجام پژوهش است. این نرم افزار یک پی دی اف خوان (pdf reader) قوی نیز هست. Mendeley علاوه بر نرم‌افزار قدرتمندش به یک شبکه اجتماعی نیز داراست. در ادامه این نرم‌افزار را بررسی می‌کنیم.

![Mendeley Desktop](/images/Screenshot-from-2014-07-17-034535-1024x622.png)

**مرور سریع:**

*   نرم‌افزاری قدرتمند برای خواندن فایل‌های pdf
*   قابلیت اضافه کردن توضیحات و هایلات کردن **(Annotation & highlighting)** متن pdf
*   **دسته بندی فایل‌ها**:مدیریت مقاله‌ها و فایل‌های pdf و قرار دادن مقاله‌های مرتبط در یک پوشه
*   امکان **جستجو** در مقاله‌ها و فایل‌ها بر اساس نام نویسنده نام ژورنال و درون متن
*   **OCR**:مجهز به ابزار تبدیل عکس به نوشتار و امکان جستجو در این نوع فایل‌ها (در این مورد OCR برای فارسی پشتیبانی نمی‌شود)
*   **شبکه اجتماعی:** در سایت این نرم‌افزار یک شبکه اجتماعی وجود دارد که به منظور پژوهشی می‌توانید از آن بهره ببرید.
*   **2GB فضای ابری رایگان **برای نگه‌داری فایل‌های شما در حساب کاربری خود بر روی اینترنت، قابل ارتقا
*   **100MB فضای اشتراکی **برای اشتراک مقالات و فایل‌ها بین شما و هم‌کلاسی‌ها یا همکاران
*   **تولید خودکار منابع(References)** مقاله با سبک‌های ژورنال‌های مختلف
*   ایجاد فایل پشتیبان
*   دارای پلاگین لیبره آفیس برای انتقال منابع و امکانات دیگر
*   دارای web importer برای انتقال مستقیم از سایت‌های ارایه دهنده مقالات مثل [Elsevier](http://en.wikipedia.org/wiki/Elsevier)، [Springer](http://en.wikipedia.org/wiki/Springer_Science%2BBusiness_Media) و غیره به نرم‌افزار به همراه citation آن‌ها
*   **سیستم عامل**:لینوکس، ویندوز،OSX و IOS
*   **اجازه‌نامه:** [Proprietary](http://en.wikipedia.org/wiki/Proprietary_software) - این نرم‌افزار آزاد نیست ولی رایگان است و کد آن قابل دسترس نیست.
*   **واسط کاربری: **QT
*   **دانلود و نصب**:[http://www.mendeley.com](http://www.mendeley.com/)
*   **نرم‌افزار مشابه**:papers، با امکانات کمتر okular
*   **توسعه دهنده**:[Elsevier](http://en.wikipedia.org/wiki/Elsevier)

**شرح:**

Mendeley نرم‌افزاری قدرتمند برای خواندن ebook و مدیریت فایل‌ها بر اساس نویسنده، موضوع، نوع (مقاله، ژورنال،کتاب و...)، جست‌وجو و اشتراک‌گذاری است و قابلیت‌های فوق‌العاده‌ای دارد. یکی از بخش‌ها قدرتمند آن تولید خودکار رفرنس و منابع هست و خیلی راحت می‌تونید با انتخاب نحوه رفرنس‌دهی، آن‌ها را از مقالات مختلف تولید کنید. در این نرم‌افزار می‌توانید نام نویسنده و عنوان آن را در صورت اشتباه بودن اصلاح کنید، همچنین قابلیت اصلاح نوع (مقاله، ژورنال، کتاب و...) را نیز دارد.

**جستجو:** می‌توان فایل‌ها را بر اساس نام نویسنده جست‌وجو کرد و در یک فایل می توان به سرعت درون متن جست‌وجو کرد حتی اگر فایل از طریق OCR به متن تبدیل شده باشد.

اگر از ابزار **web importer** آن استفاده کنید و مقاله‌ها را مستقیم از سایت‌های معتبر ارایه دهنده (Springer، Elsevier و ...) به این نرم‌افزار منتقل کنید تعداد citation را نیز در اختیار دارید. البته اضافه شدن به مقاله‌ها به این معنی نیست که آن مقاله را به طور کامل در اختیار دارید و باید هزینه مقاله را بپردازید تا مقاله به صورت کامل اضافه شود.

**Annotation و highlighting: **در Mendeley  این قابلیت وجود دارد که در مورد بخش‌های مختلف pdf  توضیح اضافه کنید و یا هایلایت کنید و این توضیحات و هایلایت‌ها بر روی فایل اصلی مقاله نوشته نمی‌شود و تنها در پایگاه داده آن ذخیره می‌شود، البته می‌توانید فایل pdf دیگری حاوی این توضیحات را بسازید.

**دسته بندی: **برای دسته‌بندی فایل‌ها می‌توانید پوشه بسازید و مرتبط‌ها را در یک پوشه بریزید. مثلا ebookهای مربوط به کلاس برنامه‌نویسی

![mendeley desktop](/images/Screenshot-from-2014-07-17-034453-300x182.png)

**شبکه اجتماعی: **در سایت [www.mendeley.com](http://www.mendeley.com/) یک شبکه اجتماعی وجود دارد که می‌توانید در آن دوستان و همکلاسی های خود را یافته و یا برای آن‌ها دعوتنامه بفرستید. مزایای این شبکه اجتماعی این است که می‌توانید بین خود و دوستان فایل ebook به اشتراک بگذارید و حتی توضیحاتی را که هر یک از جمع شما و دوستانتان بر روی این ebook اضافه می‌کنید ببینید و توضیحات یکدیگر را کامل کنید. علاوه بر آن می توانید مقاله‌های رایج را در سایت جست‌وجو و پیدا کنید و همچنین می‌توانید از مقاله‌هایی که دوستانتان نوشته و به پروفایلشان اضافه می‌کنند مطلع شوید و بسیاری ویژگی دیگر.