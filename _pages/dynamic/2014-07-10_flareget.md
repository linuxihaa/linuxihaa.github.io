---
layout: post
jdate: '1393-04-19'
user: misam
title: دانلود منیجر قدرتمند Flareget
categories:
- آموزشی
tags:
- نرم‌افزار
featured: flareget.jpg
keywords:
- flareget
- flareget لینوکس
- دانلود منیجر لینوکس
description: معرفی دانلود منیجر Flareget برای لینوکس
timeToRead: 5
---

کاربران ویندوز همیشه خیالشان راحت است که دانلود منیجر قدرتمندی مانند IDM دارند؛ مدیر دانلودی قدرتمند با امکانات فراوان. اما کاربران لینوکس از داشتن چنین برنامه‌ای محروم هستند و با برنامه‌های مدیر دانلود تقریبا ضعیف دست و پنجه نرم می‌کنند! اما من به شما دانلود منیجر Flareget را معرفی می‌کنم؛ یک مدیر دانلود قدرتمند و با تمام امکانات IDM.

![Flareget](/images/Flareget-Screenshot-03.png)

سرعت بالا، پایداری، دانلود با چند سگمنت، پشتیبانی از پراکسی، دانلود از یوتیوب، دسته‌بندی فایل‌ها، زمان‌بندی دانلودها، صف دانلود، دانلود دسته‌ای، پشتیبانی از کوکی، پست دیتا و ... تنها چندی از امکانات این برنامه قدرتمند است.

شخصا از این برنامه استفاده می‌کنم و بسیار راضی هستم. دانلود فایل‌ها با حجم بالا را با اطمینان به این برنامه بسپارید و نگران نباشید.

برنامه مدیر دانلود Flareget برای سه سیستم‌عامل لینوکس، ویندوز و مک قابل دریافت و نصب است. برای لینوکس، سه بسته مختلف deb (برای توزیع‌های دبیان، ابونتو، مینت و ...)، rpm (برای توزیع‌های ردهت، فدورا، اوپن سوزه، مگیا، سنت او اس و ...)، pac (برای توزیع‌های آرچ لینوکس، چاکرا و ...) از آدرس `flareget.com/download` قابل دریافت است و بدون هیچ درگیری با دستورات شما می‌توانید بسته مورد نیازتان را دریافت و نصب کنید. همچنین برنامه با تمام میزکارها سازگار است و در تنظیمات می‌توانید تم مربوط به میزکارهای مختلف را انتخاب کنید.

این برنامه به صورت رایگان قابل دریافت و استفاده است اما برای دانلود فایل‌ها با حجم بیشتر از ۲۵ مگابایت تنها دو سگمنت ایجاد می‌کند و برای ایجاد بیشتر از دو سگمنت باید لایسنس برنامه را خریداری کنید. همچنین با گزارش باگ‌های برنامه لایسنس رایگان به شما تعلق می‌گیرد.