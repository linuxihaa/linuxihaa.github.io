---
layout: post
jdate: '1392-07-28'
user: misam
title: خانواده اوبونتو
categories:
- آموزشی
tags:
- اوبونتو
- اوبونتو استدیو
- کوبونتو
- زوبونتو
- اوبونتو کایلین
- لوبونتو
- اوبونتو گنوم
featured: ubuntu-family.png
keywords:
- خانواده اوبونتو
- توزیع‌های اوبونتو
- ubuntu distribution
- ubuntu family
description: معرفی انواع توزیع‌های اوبونتو
timeToRead: 2
---

شاید نام‌هایی مانند اوبونتو استدیو (Ubuntu Studio)، کوبونتو (Kubuntu)، ادوبونتو (Edubuntu)، زوبونتو (Xubuntu)، اوبونتو کایلین (UbuntuKylin)، لوبونتو (Lubuntu)، اوبونتو گنوم (Ubuntu GNOME) و نام‌هایی دیگر را که مشتق شده از اوبونتو هستند را شنیده باشید. این توزیع‌ها همگی اوبونتو هستند که برای کاربران خاصی شخصی‌سازی شده‌اند و با آمدن هر نسخه جدید از اوبونتو این مشتقات نیز نسخه جدیدشان با همان نام و شماره می‌آید. در این </span></span>میان اکثر مشتقات زیر نظر تیم کنونیکال - که مسئول بروز رسانی اوبونتو است - هستند و برخی دیگر جداگانه منتشر می‌شوند. در زیر توضیحی درباره هر کدام از این مشتقات می‌دهیم.

هم‌چنین می‌توان در این گروه اوبونتو موبایل و اوبونتو تبلت را نیز قرار داد که اعضای جدید این خانواده هستند.

### اوبونتو استدیو Ubuntu Studio

![Ubuntu Studio](/images/ubuntu-studio.jpg)

این توزیع از اوبونتو شامل برنامه‌های گوناگون متن‌باز گرافیک، صدا و ویدیو قدرتمند برای کاربرانی است که حیطه‌کاری آن‌ها چندرسانه‌ای‌ها است.

### کوبونتو Kubuntu

![Kubuntu](/images/kubuntu.jpg)

توزیع کوبونتو توسط کاربرانی از اوبونتو که طرفدار میزکار کی‌دی‌ای (KDE) هستند مشتق شد و توسط اوبونتو پشتیبانی می‌شود.

### ادوبونتو Edubuntu

![Edubuntu](/images/edubuntu.jpg)

این توزیع برای کلاس‌های درسی مدرسه مشتق شده است و شامل برنامه‌های کاربردی برای دانش‌آموزان است. هدف اصلی ادوبونتو آماده کردن افراد برای کار با رایانه یا استفاده از آن مطابق با نیازهای تحصیلی می‌باشد.

### زوبونتو Xubuntu

![Xubuntu](/images/xubuntu.jpg)

زوبونتو از میزکار ایکس‌اف‌سی‌ای (Xfce) استفاده می‌کند که رابط کاربری ساده‌ای دارد و از این جهت برای سیستم‌های قدیمی بسیار مناسب است و با کمترین منابع سخت‌افزاری قابل اجرا است.

### اوبونتو کایلین UbuntuKylin

![UbuntuKylin](/images/ubuntu-kylin.jpg)

هدف اصلی این پروژه تولید توزیعی از اوبونتو است که برای کاربران چینی مناسب‌تر باشد از این رو برنامه‌ها و سیستم‌های نوشتاری چینی از قبل در آن تعبیه شده‌اند.

### لوبونتو Lubuntu

![Lubuntu](/images/lubuntu.jpg)

میزکار آن ال‌ایکس‌دی‌ای (ط) است که یک میزکار سبک است و مانند زوبونتو می‌خواهد در سیستم‌های پایین‌تر قابلیت اجرا داشته باشد.

### اوبونتو گنوم Ubuntu GNOME

![Ubuntu GNOME](/images/ubunut-gnome.jpg)

همانطور که از نام آن پیداست از میزکار گنوم به طور مستقیم استفاده می‌کند (اوبونتو به صورت پیش‌فرض از میزکار یونیتی (Unity) که پایه گنوم است استفاده می‌کند).

از مشتقات دیگر اوبونتو که بسیار محبوب دوستداران میزکار کی‌دی‌ای است توزیع **مینت (Mint**) است که میزکارهای دیگر را نیز دارد و هم پایه اوبونتو و هم پایه دبیان دارد. این توزیع جداگانه و توسط تیم لینوکس مینت منتشر می‌شود. درباره این توزیع در پست دیگر کامل توضیح خواهیم داد.