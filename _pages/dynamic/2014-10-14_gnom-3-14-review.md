---
layout: post
jdate: '1393-07-22'
user: misam
title: بررسی گنوم 3.14
categories:
- آموزشی
tags:
- میزکار
- گنوم
featured: gnome.jpg
keywords:
- گنوم 3.14
- gnome 3.14
description: بررسی گنوم 3.14
timeToRead: 5
---

چند هفته پیش بود که نسخه جدید میزکار محبوب گنوم بعد از شش ماه انتظار با بهبودهایی نسبت به نسخه قبلی منتشر شد.

گنوم (Gnome) یکی از میزکارهای محبوب توزیع‌های لینوکس هست که از فریم ورک <span dir="ltr">GTK+</span> استفاده می‌کند و میزکارهای معروف دیگه‌ای مثل یونیتی (Unity)، ال‌ایکس‌دی‌ای (LXDE)، ایکس‌اف‌سی‌ای (Xfce)، سینامون (Cinnamon) و ... از گنوم ساخته شده‌اند. البته معمولا میزکارهایی که بر پایه گنوم هستند از نسخه دو آن استفاده می‌کنند. همچنین در مقابل گنوم، میزکار کی‌دی‌ای (KDE) با فریم‌ورک Qt قرار دارد.

خب به نسخه جدید یعنی گنوم 3.14 بپردازیم. میزکار Gnome 3.14 روز ۲۴ دسامبر منشتر شد و تغییراتی که دارد شامل بهبود در نمایش و عملکرد است.

{{ site.youtube | replace: 'ID', '7p8Prlu3owc' }}

* [لینک مشاهده ویدیو از سایت آپارات](http://www.aparat.com/v/aC52d)

همانطور که در ویدیو مشاهده کردید انیمشن جدید و بهتری برای پنجره‌ها تهیه شده است که حس کاربری بهتری به شما می‌دهد. همچنین برنامه Weather دوباره طراحی شده تا با فریم‌ورک جغرافیایی جدید به‌صورت خودکار منطقه شما را تشخیص دهد و لایه‌های جدید، روش موثری برای خواندن پیش‌بینی وضع آب و هوا محیا می‌کند که در مجموع باعث می‌شود سریع‌تر و راحت‌تر وضعیت آب و هوا را بررسی کنید.

![gnome_3.14-weather](/images/gnome_3.14-weather.png)

همچنین پشتیبانی وای‌فا هات اسپات (Wi-Fi hotspot) بهتر شده است و وقتی به وای فای رمزداری وصل می‌شوید، صفحه لاگین به‌صورت خودکار در مراحل اتصال نمایش داده می‌شود که تضمین می‌کند شما همیشه بدانید چه زمانی متصل هستید و به اتصال سریع‌تر شما کمک می‌کند.

![gnome_3.14-photos](/images/gnome_3.14-photos.png)

در بخش Photos امکان اتصال و دسترسی به اکانت‌های آنلاین مدیا مثل گوگل محیا شده است که باعث می‌شود شما به‌راحتی بتوانید عکس‌های Google photos که از طریق Picasa، گوگل پلاس یا دستگاه اندرویدی خود آپلود کرده‌اید مشاهده کنید. اکانت مدیا سرور برای دسترسی به home media server از طریق DLNA محیا می‌شود.

هر دو این منابع آنلاین را می‌توانید از بخش Online Accounts اضافه کنید.

در این نسخه از مالتی تاچ پشتیبانی شده است و برای صفحات لمسی می‌توانید از حرکت‌های مالتی تاچ برای هدایت سیستم استفاده کنید. پیشنهاد می‌کنم بخشی از ویدیو که این ویژگی را توضیح می‌دهد حتما ببینید تا به نحوه استفاده آن در برنامه‌ها و میزکار آشنا شوید.

برای مشاهده جزئیات بیشتر این نسخه می‌توانید به آدرس help.gnome.org/misc/release-notes/3.14 مراجعه کنید.

* تصویر شاخص از omgubuntu.co.uk
