---
layout: post
jdate: '1396-09-28'
user: m-audio91
title: حل مشکل زیرنویس فارسی با FaSubrip
categories:
- آموزشی
tags:
- نرم افزار
featured: fasubrip-kubuntu.gif
keywords:
- تعمیر زیرنویس
- تغییر خودکار کدگذاری زیرنویس
- حل مشکل نمایش زیرنویس به صورت گروهی
- سانسور عبارات زیرنویس فارسی
- ویرایش encoding زیرنویس
description: فاسابریپ - نرم افزار رایگان حل مشکل نمایش زیرنویس
timeToRead: 5
---

یکی از مشکلات زیرنویس‌های srt فارسی این است که اکثرشان توسط مترجمانی تهیه می شوند که از سیستم‌عامل ویندوز استفاده می‌کنند. و در این سیستم‌عامل مجموعه کدگذاری‌های ANSI گزینه پیش‌فرض هست. 
این مجموعه کدگذاری نه تنها برای کاربران لینوکس و مک-او-اس، بلکه برای برخی کاربران ویندوز که تنظیمات سیستم‌عامل خود را به درستی انجام نداده‌اند نیز مشکل شناخته‌شده‌ی حروف پرت و ناخوانا را ایجاد می‌کند.  
با توجه به اینکه در حال حاضر ده‌ها هزار زیرنویس فارسی با این کدگذاری در سطح اینترنت قرار گرفته است نمی‌شود روی اصلاحشان فکر کرد. آموزش‌های مختلفی برای حل مشکل نمایش این زیرنویس‌ها به مرور زمان ارائه شده است و 
نرم افزارهایی نیز اختصاصا برای تغییر آسان کدگذاری حروف زیرنویس‌های srt فارسی، که از جمله آنان می شود به فاسابریپ - نرم افزار حل مشکل حروف ناخوانای زیرنویس‌های فارسی اشاره داشت نگارش شده‌اند.  
تمرکز FaSubrip در تکمیل امکانات خود نسبت به نرم‌افزارهای مشابه خودش بوده است.

![Image of FaSubrip](/images/fasubrip-kubuntu.gif)

### از مهمترین ویژگی های برنامه
* تشخیص خودکار کدگذاری زیرنویس فارسی و تغییر آن به کدگذاری انتخابی کاربر صرف نظر از تنظیمات سیستم عامل
* عملیات گروهی روی زیرنویس‌ها
* کشیدن و رها کردن روی صفحه اصلی یا فایل اجرایی برنامه
* پاکسازی زیرنویس از برچسب‌های HTML مخصوص تغییر رنگ و اندازه و حالت متن
* تغییر موقعیت حروف ی و ک بین نسخه عربی و فارسی
* پشتیبانی از امکان سانسور عبارات ناشایست فارسی (تغییر به *****) با استفاده از فرهنگ عبارت داخلی کامل خود
*  دادن امکان تعریف فرهنگ عبارات خارجی به کاربر تا بتواند عبارات مدنظر خود را حذف، سانسور یا با عبارات دیگر مدنظر خود جایگزین کند
* راه اندازی آسان بدون نیاز به پیش نیاز اجرا و تغییرات در سیستم - کافیست بعد از دانلود و استخراج قابلیت execue را به فایل اجرایی بدهید
* دارای راهنمای فارسی برای تمام تنظیمات
  
  
 لینوکسی‌های کلاسیک و علاقمند به ترمینال می توانند یک سیم لینک بسازند:  
 
 ```sh
 sudo ln ./fasubrip /usr/bin/fasubrip
 ```  
 
 و زیرنویس خود را با توجه به تنظیماتی که قبلا انجام داده اند به این شکل اصلاح کنند:  
 
 ```sh
 fasubrip "./my farsi subtitle.srt"
 ```
  
جهت دریافت متن برنامه و نسخه‌های کامپایل شده به [**صفحه برنامه**](https://github.com/m-audio91/FaSubrip)  مراجعه نمایید   
[**آموزش ویدئویی برنامه در لینوکس**](https://www.aparat.com/v/nMaAb/%D8%AD%D9%84_%D9%85%D8%B4%DA%A9%D9%84_%D8%B2%DB%8C%D8%B1%D9%86%D9%88%DB%8C%D8%B3_%D9%81%D8%A7%D8%B1%D8%B3%DB%8C_%D9%84%DB%8C%D9%86%D9%88%DA%A9%D8%B3_Linux)  
دریافت آیکون‌های برنامه جهت ساخت میانبر دسکتاپ از [**اینجا**](https://github.com/m-audio91/FaSubrip/tree/master/extra/icon)   
