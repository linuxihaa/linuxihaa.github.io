---
layout: post
jdate: '1393-06-29'
user: misam
title: موزیک پلیر بی دردسر DeaDBeeF
categories:
- آموزشی
tags:
- نرم‌افزار
- اوبونتو
- لینوکس مینت
- فدورا
- اوپن‌سوزه
featured: deadbeef.png
keywords:
- DeaDBeeF
description: معرفی موزیک پلیر DeaDBeeF برای لینوکس
timeToRead: 5
---

موزیک‌پلیرهای مختلفی برای لینوکس موجود هست که هر کدام امکانات خاص خودشان را دارند؛ مانند Amarok که همراه میزکار کی‌دی‌ای است و Rhythmbox که همراه میزکار گنوم و یونیتی است و در اوبونتو به صورت پیش‌فرض قرار دارد. این پخش‌کننده‌های ترانه، قدرت و امکانات زیادی مثل ساین شدن با اکانت‌های اینترنتی، نمایش اطلاعات خواننده از ویکی‌پیدا، نمایش متن ترانه، ساخت و مدیریت پلی‌لیست، دسته‌بندی ترانه‌ها بر اساس تگ و ... دارند اما سنگین هستند و برای کسانی مثل من که فقط می‌خواهند آهنگ گوش بدهند مناسب نیستند. همچنین این امکان را ندارند که آهنگ‌های یک پوشه را برای پخش انتخاب کنید و بدون دردسر آن‌ها را پخش کند! چیزی که در مدیا پلیر ویندوز بسیار استفاده می‌شود و اکثر کاربران به آن نیاز دارند.

![deadbeef](/images/deadbeef.png)

در اینجا می‌خواهم DeaDBeeF را معرفی کنم؛ یک موزیک پلیر سبک و کاربردی برای کسانی که می‌خواهند بدون دردسر آهنگ گوش کنند!

این برنامه رابطی بسیار ساده دارد و امکاناتی مانند ساخت و مدیریت پلی‌لیست، پخش فایل‌های پوشه، پخش Audio CD، تنظیمات اکولایزر، تکرار تک موزیک، تکرار کل پوشه/پلی‌لیست، پخش تصادفی، تبدیل انکدینگ فایل‌های موسیقی (Convert) و ... دارد. همچنین پلاگین‌های زیادی (مثل last.fm scrobbler) برای این برنامه موجود هست تا کاربران امکانات مورد نیاز خود را به آن اضافه کنند.

برای نصب آن در اوبونتو و لینوکس مینت می‌توانید از دستورات زیر در ترمینال استفاده کنید.

```sh
sudo add-apt-repository ppa:starws-box/deadbeef-player
sudo apt-get update
sudo apt-get install deadbeef
```


تصویر شاخص از imcn.me