{"pageProps":{"page":{"slug":"2014-08-29_linux-farsi-subtitle","layout":"post","jdate":"Fri Aug 29 2014 00:00:00 GMT+0000","user":"misam","title":"Charset Converter، حل مشکل زیرنویس فارسی در لینوکس","categories":["آموزشی"],"tags":["نرم‌افزار","اوبونتو"],"featured":"charset-converter.png","keywords":["زیرنویس فارسی در لینوکس","charset converter","انکد فایل","انکدینگ فایل","text encoding"],"description":"حل مشکل زیرنویس فارسی در لینوکس و تبدیل انکدیگ فایل متنی با Charset Converter","timeToRead":5,"content":"\nفایل‌های متنی دارای انکدینگ‌های متفاوتی (ISO-8859-1 ،UTF-8 و ...) هستند که هر انکدینگ مجموعه نوشتار زبان‌های خاصی را پشتیبانی می‌کند.\n\nاحتمالاً برای شما پیش آمده است که متنی را به فارسی در فایلی ذخیره کرده‌اید اما بعداً که فایل را باز کردید، محتوای آن قابل خواندن نبوده است و کاراکترهای نامفهومی بجای متن اصلی مشاهده شده است.\n\nاین مشکل بیشتر برای کاربران لینوکس و مک زمانی پیش می‌آید که فایل زیرنویس فارسی دریافت می‌کنند اما درست نمایش داده نمی‌شود؛ زیرا این فایل‌ها اکثراً در ویندوز تهیه شده‌اند و اغلب در لینوکس و مک اینکدینگ متنشان تشخیص داده نمی‌شود.\n\n![charset-converter-screenshot-01](/images/charset-converter-screenshot-01.png)\n\nچند وقت پیش برنامه‌ای با Qt تهیه کردم که به راحتی و با رابط گرافیکی می‌توانستید انکدیگ فایل‌های متنی را تغییر دهید و فایل‌های زیرنویس را تصحیح کنید (این برنامه با مجوز GPL v3 منتشر شده است و کد آن را می‌توانید از آدرس [گیت‌هاب](https://github.com/misamplus/charset-converter) آن دریافت کنید).\n\nاین روزها تغییرات کوچک و مثبتی در این برنامه ایجاد کردم و آن را با نامی جدید منتشر کردم. در لانچ‌پد (Launchpad) نیز PPA ایجاد کردم و آن را در این مخزن قرار دادم تا کاربران بتوانند به‌راحتی آن را نصب و استفاده کنند.\n\nبرای نصب آن در اوبونتو و لینوکس مینت (و دیگر توزیع‌های دبیان بیس که PPA را پشتیبانی می‌کنند) از دستورات زیر استفاده کنید.\n\n```sh\nsudo add-apt-repository ppa:misamplus/generic\nsudo apt-get update\nsudo apt-get install charset-converter\n```\n\nبرای نصب در دبیان (و دیگر توزیع‌هایی که PPA را پشتیبانی نمی‌کنند) خطوط زیر را به فایل `/etc/apt-get/sources.list` اضافه کنید.\n\n```\ndeb http://ppa.launchpad.net/misamplus/generic/ubuntu trusty main\ndeb-src http://ppa.launchpad.net/misamplus/generic/ubuntu trusty main\n```\n\nسپس برنامه را با دستورات زیر نصب کنید.\n\n```sh\nsudo apt-get update\nsudo apt-get install charset-converter\n```\n\n* به زودی روش‌هایی جهت نصب در دیگر توزیع‌ها، اضافه خواهم کرد.\n\nنصب برنامه تمام شد و می‌توانید آن را بین برنامه‌هایتان مشاهده و اجرا کنید؛\n\nبا اجرای رابط گرافیکی برنامه، از منوی File گزینه Open File را زده و فایل متنی خود را انتخاب کنید تا متن آن در کادر برنامه مشاهده شود (یا فایل مورد نظرتان را کشیده (Drag) و در کادر مربوط رها (Drop) کنید)؛ سپس از لیست کشویی یکی از  انکدینگ‌هایی را انتخاب کنید که متن شما را به درستی نمایش دهد؛ اکنون از منوی File گزینه Save را انتخاب کنید تا فایل با اینکدینگ جدید  ذخیره شود. برای ذخیره فایل با نام دیگر نیز می‌توانید از گزینه Save as استفاده کنید.\n\nبرای راحتی کار نیز می‌توانید روی فایل مورد نظرتان کلیک راست کرده و از گزینه Open With برنامه Charset Converter را انتخاب کنید تا برنامه با اجرایش، فایل شما را نیز بار کند.\n\nهمچین می‌توانید از رابط خط فرمان این برنامه نیز در ترمینال استفاده کنید. برای این کار از قالب دستوری زیر استفاده کنید.\n\n```sh\ncharset-converter filename encoding [output_filename]\n```\n\nدر قالب بالا بجای filename نام فایل و بجای encoding اینکدینگ مورد نظر را خود را بنویسید و دستور را اجرا کنید تا اینکدینگ فایل به انکدینگ مورد نظر شما تغییر کنید.\n\nدر صورتی که می‌خواهید فایل با اینکدینگ جدید با نام دیگری ذخیره شود بجای [output_filename] نام فایل جدید را بنویسید.\n\n* از برتری‌های این برنامه نسبت به دستور iconv داشتن رابط گرافیکی است."}},"__N_SSG":true}