{"pageProps":{"page":{"slug":"2016-07-24_nfs-debian","layout":"post","jdate":"Sun Jul 24 2016 00:00:00 GMT+0000","user":"rmasoumvand","title":"راه اندازی سرویس NFS در دبیان","categories":["آموزشی"],"tags":["سرور","پیکربندی"],"featured":"debian-nfs.jpg","keywords":["nfs در دبیان","nfs debina","nfs linux","network file system"],"description":"آموزش راه اندازی سرویس NFS در دبیان","timeToRead":5,"content":"\nفایل سیستم NFS یک فایل سیستم توزیع شده تحت شبکه است که در سال 1984 توسط شرکت Sun Microsystems توسعه یافت و این امکان را به کاربران شبکه می‌دهد که بتوانند به فایل‌های روی شبکه همانند فایل‌های Local خودشان دسترسی داشته باشند. در این آموزش به نحوه راه اندازی سرویس NFS و همچنین چگونگی Mount نمودن آن در سیستم‌های Client خواهیم پرداخت.\n\nبرای نصب سرویس NFS روی سرویس‌دهنده دستور زیر را وارد می‌کنیم.\n\n```sh  \nsudo apt-get install nfs-kernel-server  \n```\n\nسپس فایل `etc/exports/` را ویرایش نموده و به‌صورت زیر دایرکتوری‌ای را که می‌خواهیم به اشتراک بگذاریم اعلان می‌کنیم.\n\nبرای مثال:\n\n```sh  \n/home 192.168.1.0(rw, sync, no_root_squash)  \n```\n\nکه در اینجا:\n\n*   `home/`: آدرس دایرکتوری است که می‌خواهیم به اشتراک بگذاریم.\n*   `192.168.1.0`: آدرس آی‌پی، رنج شبکه و یا آدرس FQDN هاستی است که می‌خواهد به این دایرکتوری بصورت Remote دسترسی داشته باشد (بتواند تحت شبکه mount کند).\n*   `rw`: مجوز دسترسی را مشخص می‌کند که می‌تواند rw برای نوشتن و خواندن و ro برای فقط خواندن باشد.\n*   `no_root_squash`: اجازه دسترسی کاربر root را به این دایرکتوری امکان‌پذیر می‌کند.\n*   `sync`: حالت نوشته شدن اطلاعات به اشتراک گذاشته شده به دیسک توسط سرویس دهنده را مشخص می کند.\n\nپس از ویرایش فایل فوق می بایست دستور زیر را وارد نماییم.\n\n```sh  \nexportfs -a  \n```\n\nسپس روی سیستم‌های سرویس گیرنده می‌بایست بسته `nfs-common` را نصب نماییم. برای این کار دستور زیر را وارد می‌کنیم.\n\n```sh  \nsudo apt-get install nfs-common  \n```\n\nبرای mount نمودن فایل سیستم به اشتراک گذاشته شده به‌صورت زیر عمل می‌کنیم.\n\n```sh  \nmount SERVER_IP:/SHARED_DIR /LOCAL_DIR  \n```\n\nکه در اینجا منظور از `SERVER_IP` آدرس آی‌پی سرویس‌دهنده NFS و `SHARED_DIR` آدرس دایرکتوری به اشتراک گذاشته شده و `LOCAL_DIR` آدرس مکانی است که می‌خواهیم این‌ فایل سیستم را در آنجا mount کنیم.\n\n همچنین برای راحتی بیشتر و mount شدن خودکار فایل سیستم به اشتراک گذاشته شده می‌توانید فایل `etc/fstab/` را ویرایش نموده و خط زیر را به آن اضافه نمایید.\n\n```sh  \nSERVER_IP:/SHARED_FOLDER  /LOCAL_DIR  nfs  defaults  0  0  \n```\n\nاز این پس هنگام بوت شدن سیستم، این فایل سیستم نیز به‌طور خودکار mount می‌شود.\n"}},"__N_SSG":true}