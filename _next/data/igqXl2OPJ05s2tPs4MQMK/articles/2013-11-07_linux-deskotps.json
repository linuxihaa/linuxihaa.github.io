{"pageProps":{"page":{"slug":"2013-11-07_linux-deskotps","layout":"post","jdate":"Thu Nov 07 2013 00:00:00 GMT+0000","user":"misam","title":"میزکارهای لینوکس","categories":["آموزشی"],"tags":["میزکار","گنوم","یونیتی","سینامون","kde","xfce","lxde"],"featured":"linux-desktop-environments.jpg","keywords":["گنوم","یونیتی","سینامون","kde","xfce","lxde"],"description":"معرفی میزکارهای لینوکس","timeToRead":5,"content":"\nمیزکار اولین چیزی است که کاربران سیستم‌عامل با آن ارتباط دارند و محیط تعاملی گرافیکی را در اختیار کاربر قرار می‌دهد.\n\nلینوکس در هر زمینه‌ای به شما حق آزادی و انتخاب می‌دهد، حتی در میزکار. شما می‌توانید میزکار مورد علاقه خود را از میان ده‌ها مورد انتخاب، نصب و استفاده کنید و یا اگر می‌توانید برای خود توسعه دهید.\n\nزیبایی، سهولت در استفاده ابزارها و برنامه‌ها، و استفاده بهینه از منابع سیستم می‌تواند معیارهای انتخاب یک میزکار خوب باشد.\n\n### گنوم Gnome\n\nگنوم یکی از بهترین میز کار‌های موجود در دنیای لینوکس است که با هدف تولید یک میزکار جذاب که به سادگی قابل استفاده باشد تولید شده است. سادگی در گنوم موج می‌زند و اگر از این میزکار استفاده کرده باشید می‌دانید که هیچ پیچیدگی در استفاده از آن وجود ندارد. گنوم آزاد است و چرخه‌ی انتشار منظمی دارد و همچنین به زبان‌های زیادی از جمله فارسی ترجمه شده است.\n\nگنوم به زبان C و توسط کتابخانه‌های +GTK نوشته شده است و تحت مجوز LGPL و GPL توسعه داده می‌شود. دلیل تولید گنوم این بود که در سال ۱۹۹۶ میزکار KDE که وابسته به کتابخانه‌های کیوت (Qt) است منتشر شد. در آن زمان کیوت تحت مجوز غیرآزاد منتشر می‌شد و این نگرانی در سال ۱۹۹۷ منجر به تولید گنوم شد. گنوم از مدیر پنجره‌ی ماتر استفاده می‌کند.\n\nگنوم هر ۶ ماه یک بار یک نسخه‌ی پایداری را منتشر می‌کند. توزیع‌های مشهور زیادی مانند فدورا، ردهت و ابونتو از گنوم به عنوان میزکار خود استفاده می‌کنند.\n\n- اطلاعات بیشتر: gnome.org\n\n![](/images/fedora_gnome_screeshot.png)\n\n### کی‌دی‌ای KDE\n\nدر مقابل گنوم، کی دی ای (KDE) هم یکی از بزرگترین رقبای حاضر در دنیای میزکارهای لینوکسی است. KDE را به جز محیط‌های لینوکسی بر روی ویندوز و مک هم می‌توان استفاده کرد. KDE از تکنولوژی پلاسما استفاده می‌کند که به آن امکان استفاده از ویجت‌ها (Widget) را می‌دهد. KDE شامل امکانات و تنظیمات قابل شخصی سازی بسیاری است و برعکس گنوم که راه سادگی را در پیش گرفته است بسیار پیچیده است. البته پیچیدگی در طراحی و نه پیچیدگی در استفاده. KDE با زبان ++C و فریمورک Qt نوشته شده است. KDE از مدیر پنجره‌ی کی‌وین (Kwin) استفاده می‌کند. توزیع‌های مشهور زیادی مانند مندریوا، مگیا و اپن سوزه (Open Suse, Mandriva, Mageia) از کی-دی-ای به عنوان میزکار خود استفاده می‌کنند.\n\n- اطلاعات بیشتر: kde.org\n\n![](/images/Kdebeta2_plasma_screenshot.png)\n\n### یونیتی Unity\n\nیونیتی رابطی برای میزکار گنوم است که توسط کنونیکال برای اوبونتو ارائه شد. یونیتی ساده است ولی امکان سفارشی سازی آن کم و محدود است. یونیتی فقط برای Ubuntu قابل استفاده است و توزیع‌های دیگر از این میزکار استفاده نمی‌کنند. اخیراَ امکان پورت شدن آن به فدورا و آرچ هم محیا شده است ولی در این توزیع‌ها اقبال کمی برای استفاده دارد. یونیتی از مدیر پنجره‌ی Unity استفاده می‌کند. Unity با زبان والا‌ پیاده سازی شده است و تحت مجوز‌های LGPL و GPL منتشر می‌شود.\n\n- اطلاعات بیشتر: unity.ubuntu.com\n\n![](/images/ubuntu-unity-screenshot.png)\n\n### ای‌ایکس‌دی‌ای LXDE\n\nمیزکاری تقریباَ کامل و بسیار سریع که با زبان C و فریمورک +GTK نوشته شده است. ال ایکس دی ای به علت مصرف بسیار کم منابع سیستم، گزینه‌ی مناسبی برای سخت‌افزار‌های ضعیف به شمار می‌رود. ال-ایکس-دی-ای از سال ۲۰۰۶ تا به امروز در حال توسعه است و تحت مجوز‌های GPL و LGPL منتشر می‌شود. LXDE را می‌توانید بر روی بسیاری از توزیع‌های مشهور مانند مندریوا، فدورا، اوپن سوزه و آرچ (Fedora, Opem Suse, Arch, Mandriva) ببینید. LXDE به راحتی قابلیت اجرا روی سیستم‌های سال ۱۹۹۹ را دارد و این گویای سبکی این میزکار محبوب است. LXDE از مدیر پنجره‌ی محبوب Openbox استفاده می‌کند.\n\n- اطلاعات بیشتر: lxde.org\n\n![](/images/lxde_screenshot.png)\n\n### ایکس‌اف‌سی‌ای XFCE\n\nایکس اف سی ای (Xfce) یکی دیگر از میزکارهای سبک لینوکس است که هدف آن سبکی، سرعت، زیبایی و استفاده‌ی راحت است. ایکس-اف-سی-ای با استفاده از زبان C و فریمورک +GTK نوشته شده است. Xfce از مدیر پنجره‌ی xfwm استفاده می‌کند و تحت مجوزهای GPL, LGPL و BSD منتشر می‌شود. Xfce در اکثر توزیع‌های معروف در دسترس و آماده برای استفاده است. Xfce تنها کمی سنگین تر از LXDE است اما برای استفاده بسیار ساده‌تر و کاربردی‌تر است.\n\n- اطلاعات بیشتر: xfce.org\n\n![](/images/xfce_screenshot.png)\n\n### سینامون Cinnamon\n\nسینامون رابطی برای گنوم است که در ابتدا برای لینوکس مینت (Mint) طراحی شد و بعد از مدتی در دیگر توزیع‌ها هم از آن استقبال و پشتیبانی شد. اگر گنوم را به همراه جلوه‌های گرافیکی زیادی می‌خواهید Cinnamon بهترین گزینه برای شماست. Cinnamon چهره‌ی گنوم را به شکل قبل یعنی گنوم ۲ نگه می‌دارد اما از نرم افزار‌های جدید استفاده می‌کند. Cinnamon با استفاده از مدیر پنجره‌ی مافین (Muffin) و جلوه‌های زیبا تجربه‌ی دلپذیری از یک میزکار زیبا و ساده را در اختیار شما قرار خواهد داد. Cinnamon با استفاده از زبان‌های C و  JavaScript توسعه می‌یابد.\n\n- اطلاعات بیشتر: cinnamon.linuxmint.com\n\n![](/images/mint_cinnamon_screenshot.png)\n\nمیزکارهای بسیار زیادی برای لینوکس شما آماده شده‌اند. لیست زیر تعدادی از آن‌ها را پوشش می‌دهد.\n\n*   [Ambient](http://en.wikipedia.org/wiki/Ambient_%28desktop_environment%29)\n*   [CDE](http://en.wikipedia.org/wiki/Common_Desktop_Environment)\n*   [Cinnamon](http://en.wikipedia.org/wiki/Cinnamon_%28user_interface%29)\n*   [EDE](http://en.wikipedia.org/wiki/EDE)\n*   [Enlightenment](http://en.wikipedia.org/wiki/Enlightenment_%28window_manager%29)\n*   [Étoilé](http://en.wikipedia.org/wiki/%C3%89toil%C3%A9)\n*   [KDE SC](http://en.wikipedia.org/wiki/KDE_Software_Compilation)\n*   [LXDE](http://en.wikipedia.org/wiki/LXDE)\n*   [Mac OS X Mountain Lion](http://en.wikipedia.org/wiki/Mac_OS_X_Mountain_Lion)\n*   [MATE](http://en.wikipedia.org/wiki/MATE_%28desktop_environment%29)\n*   [Mezzo](http://en.wikipedia.org/wiki/Mezzo_%28desktop_environment%29)\n*   [Project Looking Glass](http://en.wikipedia.org/wiki/Project_Looking_Glass)\n*   [Razor-qt](http://en.wikipedia.org/wiki/Razor-qt)\n*   [Trinity](http://en.wikipedia.org/wiki/Trinity_%28desktop_environment%29)\n*   [UDE](http://en.wikipedia.org/wiki/UDE)\n\n* برای دیدن مقایسه‌ای کامل از میزکار‌های موجود [اینجا](http://en.wikipedia.org/wiki/Comparison_of_X_Window_System_desktop_environments) را ببینید.\n\n* منبع (با دخل و تصرف) lidora.blog.ir/post/Top-6-linux-desktop-environment"}},"__N_SSG":true}