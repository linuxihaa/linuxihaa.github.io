{"pageProps":{"page":{"slug":"2013-12-16_ubuntu-unity-desktop","layout":"post","jdate":"Mon Dec 16 2013 00:00:00 GMT+0000","title":"اجزای میزکار یونیتی","categories":["آموزشی"],"tags":["اوبونتو","میزکار","یونیتی"],"featured":"ubuntu-unity-screenshot.png","keywords":["یونیتی","unity desktop"],"description":"بررسی اجزای میزکار یونیتی","timeToRead":5,"content":"\nسیستم‌عامل ابونتو که یکی از معروف‌ترین توزیع‌های لینوکس/گنو است به صورت پیش‌فرض از میزکار یونیتی استفاده می‌کند. یونیتی بر پایه گنوم است و برای ابونتو سفارشی شده است و سعی شده کاربردی و ساده باشد.\n\n![](/images/ubuntu-unity-screenshot.png)\n\nاز ابونتو ۱۰.۱۰ میزکار یونتی جایگزین میزکار گنوم شد و در هر نسخه جدید ویژگی‌های جدیدی به آن اضافه می‌شود اما ساختار آن تقریبا ثابت است و از اجزای زیر تشکیل شده که در ادامه توضیح می‌دهیم.\n\n### میزکار Desktop یونیتی\n\n![](/images/image_12_1.png)\n\nبا ورود به ابونتو میزکار را مشاهده می‌کنیم که فایل‌های شاخه دستاپ (Desktop) کاربری شما را نمایش می‌دهد.\n\nمی‌توان آیکن برنامه‌های خاصی مثل مدیریت فایل، سطل بازیافت و شبکه را به آن اضافه کرد.\n\nبه صورت پیش‌فرض ۴ میزکار دارد که می‌توان آن‌ها را افزایش یا کاهش داد.\n\n### اجراگر Luncher یونیتی\n\n![](/images/image_13_1.png)\n\nنوار کنار میزکار است که می‌تواند همیشه در کنار میزکار باشد و یا تنظیماتی انجام دهیم که با رفتن نشان‌گر موس نمایش داده شود.\n\nبرنامه‌هایی که به آن اضافه شده‌اند و برنامه‌های در حال اجرا را نمایش می‌دهد. به اضافه میان‌بر دش، سطل بازیافت و دستگاه‌های متصل به رایانه.\n\n### پنل یونیتی\n\n![](/images/image_14_1.png)\n\nنوار تیره بالای صفحه است.\n\nآیکن تنظیمات، صدا، باتری، پیام‌ها، اینترنت، زبان و ... در سمت چپ پنل قرار دارند که به صورت منویی می‌توان از آن‌ها استفاده کرد.\n\n![](/images/image_14_2.png)\n\nدر سمت راست پنل نام پنجره برنامه جاری که در حال اجرا است و منوهای آن برنامه قرار دارند.\n\nبا رفتن نشان‌گر موس روی نام برنامه دکمه‌های بستن، بزرگ‌کردن و کوچک کردن پنجره برنامه جاری ظاهر می‌شوند.\n\n### هود Hud یونیتی\n\n![](/images/image_15_1.png)\n\nبا فشردن کلید Alt نمایش داده می‌شود.\n\nبرای استفاده بهتر و سریع‌تر از منوها و امکانات برنامه جاری که در حال اجرا است. مثلا در تصویر پنجره گوگل کروم باز است که با استفاده از هود نیو را جست‌وجو کرده‌ایم و امکاناتی که به این نام هستند برای اجرا پیشنهاد داده شده‌اند.\n\n### داشبرد (دش) Dash یونیتی\n\n![](/images/image_16_1.png)\n\nبا فشردن کلید پنجره و یا میان‌بر آن در اجراگر ظاهر می‌شود.\n\nبرای جست‌وجو در فایل‌ها و برنامه‌ها است.\n\nاز چندین لنز تشکیل شده (در پایین دش) که هر کدام جست‌وجو را در منابع خاصی انجام می‌دهند.\n\nمثلا در شکل لنز خانه را می‌بینید که فایل‌های تازه استفاده شده (Recent) و خلاصه‌ای از نتایج دیگر لنزها را نمایش می‌دهد بعد از آن به ترتیب از چپ به راست لنز اپلیکیشن برای جستجو در برنامه‌ها، لنز فایل برای جستجو در فایل‌ها و دیگر لنزها قرار دارند."}},"__N_SSG":true}