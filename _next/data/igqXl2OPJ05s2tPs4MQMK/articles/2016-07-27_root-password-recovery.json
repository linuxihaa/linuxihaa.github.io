{"pageProps":{"page":{"slug":"2016-07-27_root-password-recovery","layout":"post","jdate":"Wed Jul 27 2016 00:00:00 GMT+0000","user":"rmasoumvand","title":"بازیابی رمز روت لینوکس","categories":["آموزشی"],"tags":["پیکربندی","حریم‌شخصی"],"featured":"password-reset.jpg","keywords":["رمز روت لینوکس","root password recovery"],"description":"آموزش آموزش بازیابی رمز فراموش شده کاربر root","timeToRead":5,"content":"\nشاید تا به حال برایتان پیش آمده باشد که کلمه عبور کاربر ریشه یا همان root را فراموش کرده باشید. در این آموزش به نحوه چگونگی ریست نمودن رمز عبور خواهیم پرداخت.\n\nدر ابتدا می‌بایست سیستم خود را restart کنید تا وارد صفحه اصلی Boot Loader یا همان Grub بشوید.\n\n* نکته)‌ از آنجایی که اکثر توزیع‌های مدرن از Grub Version 2 استفاده می‌کنند در این آموزش هم فرض بر این است که Boot Loader سیستم شما نسخه دوم Grub است.\n\nسپس در صفحه انتخاب سیستم عامل، لینوکس مورد نظر را انتخاب کنید و دکمه e را فشار دهید.\n\nپس از فشردن دکمه e وارد یک محیط ویرایشگر متنی می‌شوید که می‌توانید تنظیمات مربوط به Boot نمودن لینوکس را مشاهده و تغییر دهید.\n\nبه کمک دکمه‌های مکان‌نما به خطی که با عبارت زیر شروع می‌شود بروید.\n\n```  \nlinux   /boot/vmlinuz-3.16.0-4-amd64 root=UUID=XXX ro quiet  \n```\n\nو سپس خط زیر را به انتهای این خط اضافه نمایید.\n\n```  \ninit=/bin/bash  \n```\n\nسپس دکمه `Ctrl+X` و یا `F10` را فشار دهید تا لینوکس با تنظیمات داده شده بوت شود.\n\nپس از بوت شدن لینوکس بدون درخواست کلمه عبور وارد محیط متنی با دسترسی کاربر ریشه می‌شود.\n\nتا اینجا فایل سیستم `/` یا ریشه به‌صورت فقط خواندنی (Readonly) مانت شده است که می‌بایست توسط دستور زیر به حالت نوشتنی (Writeable) مجدداً مانت شود.\n\n```sh  \nmount -n -o remount, rw /  \n```\n\nسپس می‌توانید توسط دستور زیر را برای تغییر کلمه عبور کاربر ریشه اقدام کنید.\n\n```sh  \npasswd  \n```\n\nپس از وارد نمودن این دستور از شما کلمه عبور جدید درخواست می‌شود که می‌بایست آن را وارد نمایید.\n\nسپس سیستم خود را restart نموده و مجددا بوت کنید.\n"}},"__N_SSG":true}