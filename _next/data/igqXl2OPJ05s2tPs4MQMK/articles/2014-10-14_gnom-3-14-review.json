{"pageProps":{"page":{"slug":"2014-10-14_gnom-3-14-review","layout":"post","jdate":"Tue Oct 14 2014 00:00:00 GMT+0000","user":"misam","title":"بررسی گنوم 3.14","categories":["آموزشی"],"tags":["میزکار","گنوم"],"featured":"gnome.jpg","keywords":["گنوم 3.14","gnome 3.14"],"description":"بررسی گنوم 3.14","timeToRead":5,"content":"\nچند هفته پیش بود که نسخه جدید میزکار محبوب گنوم بعد از شش ماه انتظار با بهبودهایی نسبت به نسخه قبلی منتشر شد.\n\nگنوم (Gnome) یکی از میزکارهای محبوب توزیع‌های لینوکس هست که از فریم ورک <span dir=\"ltr\">GTK+</span> استفاده می‌کند و میزکارهای معروف دیگه‌ای مثل یونیتی (Unity)، ال‌ایکس‌دی‌ای (LXDE)، ایکس‌اف‌سی‌ای (Xfce)، سینامون (Cinnamon) و ... از گنوم ساخته شده‌اند. البته معمولا میزکارهایی که بر پایه گنوم هستند از نسخه دو آن استفاده می‌کنند. همچنین در مقابل گنوم، میزکار کی‌دی‌ای (KDE) با فریم‌ورک Qt قرار دارد.\n\nخب به نسخه جدید یعنی گنوم 3.14 بپردازیم. میزکار Gnome 3.14 روز ۲۴ دسامبر منشتر شد و تغییراتی که دارد شامل بهبود در نمایش و عملکرد است.\n\n{{ site.youtube | replace: 'ID', '7p8Prlu3owc' }}\n\n* [لینک مشاهده ویدیو از سایت آپارات](http://www.aparat.com/v/aC52d)\n\nهمانطور که در ویدیو مشاهده کردید انیمشن جدید و بهتری برای پنجره‌ها تهیه شده است که حس کاربری بهتری به شما می‌دهد. همچنین برنامه Weather دوباره طراحی شده تا با فریم‌ورک جغرافیایی جدید به‌صورت خودکار منطقه شما را تشخیص دهد و لایه‌های جدید، روش موثری برای خواندن پیش‌بینی وضع آب و هوا محیا می‌کند که در مجموع باعث می‌شود سریع‌تر و راحت‌تر وضعیت آب و هوا را بررسی کنید.\n\n![gnome_3.14-weather](/images/gnome_3.14-weather.png)\n\nهمچنین پشتیبانی وای‌فا هات اسپات (Wi-Fi hotspot) بهتر شده است و وقتی به وای فای رمزداری وصل می‌شوید، صفحه لاگین به‌صورت خودکار در مراحل اتصال نمایش داده می‌شود که تضمین می‌کند شما همیشه بدانید چه زمانی متصل هستید و به اتصال سریع‌تر شما کمک می‌کند.\n\n![gnome_3.14-photos](/images/gnome_3.14-photos.png)\n\nدر بخش Photos امکان اتصال و دسترسی به اکانت‌های آنلاین مدیا مثل گوگل محیا شده است که باعث می‌شود شما به‌راحتی بتوانید عکس‌های Google photos که از طریق Picasa، گوگل پلاس یا دستگاه اندرویدی خود آپلود کرده‌اید مشاهده کنید. اکانت مدیا سرور برای دسترسی به home media server از طریق DLNA محیا می‌شود.\n\nهر دو این منابع آنلاین را می‌توانید از بخش Online Accounts اضافه کنید.\n\nدر این نسخه از مالتی تاچ پشتیبانی شده است و برای صفحات لمسی می‌توانید از حرکت‌های مالتی تاچ برای هدایت سیستم استفاده کنید. پیشنهاد می‌کنم بخشی از ویدیو که این ویژگی را توضیح می‌دهد حتما ببینید تا به نحوه استفاده آن در برنامه‌ها و میزکار آشنا شوید.\n\nبرای مشاهده جزئیات بیشتر این نسخه می‌توانید به آدرس help.gnome.org/misc/release-notes/3.14 مراجعه کنید.\n\n* تصویر شاخص از omgubuntu.co.uk\n"}},"__N_SSG":true}