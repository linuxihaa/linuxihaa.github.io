{"pageProps":{"page":{"slug":"2014-10-06_grub-manual-boot","layout":"post","jdate":"Mon Oct 06 2014 00:00:00 GMT+0000","user":"misam","title":"بوت دستی با گراب","categories":["آموزشی"],"tags":["بوت‌لودر"],"featured":"grub2.png","keywords":["گراب","GRUB"],"description":"آموزش بوت دستی با گراب","timeToRead":5,"content":"\nبوت‌لودر نرم‌افزاری هست که در بخش بوت دیسک کامپیوتر نصب و در هنگام شروع به کار کامپیوتر توسط برنامه رام اجرا می‌شود و وظیفه آن بارگزاری سیستم‌عامل‌های مختلفی است که روی کامپیوتر نصب شده‌اند. گراب یکی از بوت‌لودرهای معروف لینوکس است که قدرت زیادی نیز دارد و به راحتی سیستم‌عامل‌های مختلف را شناسایی و منویی را برای انتخاب و ورود به آن‌ها در هنگام راه اندازی کامپیوتر فراهم می‌کنم.\n\n![grub2](/images/grub2.png)\n\nمنوی گراب را می‌توان به نحوی که نیاز داریم و با توجه به سیستم‌عامل‌های موجود ویرایش کنیم. انجام این ویرایش نیاز به آموزش‌هایی دارد که در مطالب بعدی حتما به آن می‌پردازیم. اما در اینجا به این نکته بسنده کنم که برای شناسایی یک سیستم لینوکس جدید در کامپیوتر باید بعد از ورود به آن از طریق ترمینال دستور update-grub را اجرا کنید تا به‌صورت خودکار تنظیمات لازم اعمال شود (این کار معمولا توسط نصاب‌ها در هنگام نصب توزیع انجام می‌شود).\n\nاما اگر توزیعی نصب کردیم که هنوز توسط گراب شناسایی نشده چگونه باید وارد آن شویم؟! یا اگر تنظیمات به هر طریقی مشکل پیدا کرد؟!\n\nخب برای بوت دستی با گراب به سیستم عامل باید زمان بالا آمدن سیستم، هنگامی که منوی گراب را مشاهده می‌کنید دکمه 'c' را بزنید تا خط فرمان گراب نمایش داده شود. این همان جایی است که می‌گویم گراب قدرت زیادی دارد چون اگر دستور help را وارد کنید متوجه می‌شوید چه امکاناتی دارد! اما ما در اینجا فقط به بوت دستی آن می‌پردازیم.\n\nبعد از ورود به خط فرمان گراب، ابتدا باید وارد پارتیشنی شوید که سیستم‌عامل مورد نظرتان در آن قرار دارد. برای دیدن لیست دیسک و پارتیشن‌ها دستور 'ls' را وارد کنید.\n\nلیستی را مشاهده خواهید کرد که از hd0, hd1, ... (شناسه دیسک‌ها) به همراه شناسه هر پارتیشن مثل grp0, grp1, msdos, ... تشکیل شده است. با توجه به اطلاعاتی که از سیستم خود دارید یکی ازین موارد را باید در نظر داشته باشید.\n\nاکنون دستور زیر را وارد کنید (شناسه پارتیشنی که از بالا یافته‌اید وارد کنید).\n\n```sh\nset root=(<شناسه پارتیشن>)\n```\n\n* اگر دقیق نمی‌دانید کدام پارتیشن برای سیستم مورد نظر شماست کافیست قبل از تایپ شناسه پارتیشن کلید Tab را بزنید تا لیست پارتیشن‌ها همراه اطلاعات کامل آن نمایش داده شود.\n\nخب حالا می‌توانید از پارتیشن سیستم‌عامل خود استفاده کنید.\n\nبرای بارگزاری یک سیستم لینوکس نیاز به بارگزاری kernel (هسته) و initrd (برنامه‌های اولیه) دارید.\n\nابتدا kernel را به گراب و پارتیشن root را به kernel معرفی کنید (فایل هسته در شاخه boot قرار دارد و اسم آن معمولا با vmlinux شروع می‌شود).\n\n```sh\nlinux /boot/<linux-image> root=/dev/<sdaX>\n```\n\n* آدرس پارتیشن روت را بعد از `root=` درست همان‌طوری که در لینوکس داریم وارد کنید.\n\n* اگر اسم دقیق کرنل را نمی‌دانستید کافیست قبل از تایپش کلید تب را بزنید تا فایل‌های شاخه boot لیست شوند.\n\nحالا initrd را به گراب معرفی کنید (این فایل نیز در شاخه boot قرار دارد و اسم آن معمولا با initrd شروع می‌شود).\n\n```sh\ninitrd /boot/<initrd-image>\n```\n\nسپس دستور زیر را وارد کنید تا سیستم‌عامل مورد نظرتان راه اندازی شود.\n\n```sh\nboot\n```\n\nاین هم یک تصویر که مثال خوبی برای کار ماست.\n\n![grub-cmd](/images/grub-cmd.png)\n"}},"__N_SSG":true}