{"pageProps":{"page":{"slug":"2013-10-06_ubuntu-google-global-dns","layout":"post","jdate":"Sun Oct 06 2013 00:00:00 GMT+0000","user":"misam","title":"تنظیم DNS همگانی گوگل بر روی اوبونتو","categories":["آموزشی"],"tags":["dns","اوبونتو"],"featured":"google_public_dns.jpg","keywords":["google public dns","dns همگانی گوگل","ubuntu dns","dns اوبونتو"],"description":"تنظیم DNS همگانی گوگل بر روی اوبونتو","timeToRead":10,"content":"\nقبل از شروع بهتر است تعاریفی را ارائه بدهم برای افرادی که با این موضوع آشنایی ندارند.\n\n[سامانه نام دامنه DNS](http://fa.wikipedia.org/wiki/DNS)\n\n> **ساناد** سرواژه **سامانه نام دامنه** (به انگلیسی: Domain Name System)‏، (به اختصار DNS) خوانده می‌شود. نظامی، سلسله مراتبی، برای نام‌گذاری رایانه‌ها و دیگر منابع متصل به اینترنت یا دیگر شبکه‌های رایانه‌ای که در سال ۱۹۸۴ معرفی شده‌است.\n\n[سامانه نام دامنه همگانی گوگل Google Public DNS](http://fa.wikipedia.org/wiki/%D8%B3%D8%A7%D9%85%D8%A7%D9%86%D9%87_%D9%86%D8%A7%D9%85_%D8%AF%D8%A7%D9%85%D9%86%D9%87_%D9%87%D9%85%DA%AF%D8%A7%D9%86%DB%8C_%DA%AF%D9%88%DA%AF%D9%84)\n\n> **سامانه نام دامنه همگانی گوگل** (به انگلیسی: Google Public DNS)‏ یک سرویس سامانه نام دامنه رایگان انتشار داده شده در ۳ دسامبر ۲۰۰۹ به عنوان بخشی از تلاش گوگل برای سرعت بخشیدن به وب می‌باشد، سامانه نام دامنه همگانی گوگل آدرس سرورهای نام برگشتی را برای استفاده همگانی به عنوان نزدیک‌ترین منطقه قابل استفاده سرور نگاشته شده بوسیله مسیریابی انیکست به شرح زیر فراهم می‌کند:\n> \n> پروتکل اینترنت نسخه ۴\n> \n> *   **8.8.8.8**\n> *   **8.8.4.4**\n> \n> پروتکل اینترنت نسخه ۶\n> \n> *   **2001:4860:4860::8888**\n> *   **2001:4860:4860::8844**\n\nهمانطور که در تعریف بالا گفته شد از مزیت‌های سامانه نام دامنه همگانی گوگل، سرعت بیشتر در وب‌گردی است. از دیگر مزیت‌های آن می‌توان به امکان بار شدن سایت‌هایی اشاره کرد که آی‌پی آن‌ها مشکلی با سرویس‌دهنده اینترنت ما دارند. به این معنی که با تنظیم کردن سامانه نام دامنه همگانی گوگل بر روی اتصال اینترنت خود می‌توانید این سایت‌ها - که اغلب برای شما غیر قابل مشاهده بودند و مرورگر به شما پیغام خطایی مبنی بر اینکه نمی‌تواند آن را بار کند می‌داد - را نیز به راحتی مشاهده کنید.\n\nخب حالا می‌خواهیم این سرویس را بر روی ابونتو تنظیم کنیم. برای این کار مراحل زیر را دنبال کنید.\n\nاول مانند تصویر در نوار بالا آیکن اتصالات را انتخاب کرده و در منویی که باز می‌شود گزینه آخر یعنی Edit Connections را انتخاب کنید.\n\n![](/images/2013-10-06_1.png)\n\nبعد در پنجره‌ای که ظاهر می‌شود در لیست موجود در آن کانکشنی که اکنون از آن استفاده می‌کنید را انتخاب کنید و در کنار لیست دکمه Edit را بزنید.\n\nپنجره‌ای تقریباْ به شکل زیر نمایان می‌شود که شما باید در لیست کشویی Method حالت Automatic (DHCP) addresses only را انتخاب کنید و در کادر DNS Servers نیز مقادیر 8.8.8.8, 8.8.4.4 را وارد کنید و تنظیمات را ذخیره کنید. به همین راحتی.\n\n![](/images/2013-10-06_2.png)\n\nاین تنظیمات از ابونتو ۱۲.۱۰ به بعد قابل اجرا هستند اما اگر نسخه قدیمی‌تری دارید یا به هر شکل قادر به اجرا روش بالا نیستند از روش بعدی استفاده کنید.\n\nوارد ترمینال شده و دستور زیر را وارد کنید. (برای اجرای دستور ترمینال از شما گذرواژه را می‌پرسد)\n\n```sh\nsudo gedit /etc/dhcp/dhclient.conf\n```\n\nبعد از اجرا دستور ویرایشگر متنی را به شما نشان ‌می‌دهد. که باید در متن کد پایین را وارد کنید (مانند تصویر) و آن را ذخیره نمایید.\n\n```\nprepend domain-name-servers 8.8.8.8, 8.8.4.4;\n```\n\n![](/images/2013-10-06_3.png)\n\n* منبع liberiangeek.net/2013/03/how-to-setup-google-public-dns-servers-in-ubuntu-12-10-13-04-raring-ringtail\n\n* تصاویر از منبع استخراج شده‌اند."}},"__N_SSG":true}