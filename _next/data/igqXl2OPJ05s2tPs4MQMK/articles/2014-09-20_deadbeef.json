{"pageProps":{"page":{"slug":"2014-09-20_deadbeef","layout":"post","jdate":"Sat Sep 20 2014 00:00:00 GMT+0000","user":"misam","title":"موزیک پلیر بی دردسر DeaDBeeF","categories":["آموزشی"],"tags":["نرم‌افزار","اوبونتو","لینوکس مینت","فدورا","اوپن‌سوزه"],"featured":"deadbeef.png","keywords":["DeaDBeeF"],"description":"معرفی موزیک پلیر DeaDBeeF برای لینوکس","timeToRead":5,"content":"\nموزیک‌پلیرهای مختلفی برای لینوکس موجود هست که هر کدام امکانات خاص خودشان را دارند؛ مانند Amarok که همراه میزکار کی‌دی‌ای است و Rhythmbox که همراه میزکار گنوم و یونیتی است و در اوبونتو به صورت پیش‌فرض قرار دارد. این پخش‌کننده‌های ترانه، قدرت و امکانات زیادی مثل ساین شدن با اکانت‌های اینترنتی، نمایش اطلاعات خواننده از ویکی‌پیدا، نمایش متن ترانه، ساخت و مدیریت پلی‌لیست، دسته‌بندی ترانه‌ها بر اساس تگ و ... دارند اما سنگین هستند و برای کسانی مثل من که فقط می‌خواهند آهنگ گوش بدهند مناسب نیستند. همچنین این امکان را ندارند که آهنگ‌های یک پوشه را برای پخش انتخاب کنید و بدون دردسر آن‌ها را پخش کند! چیزی که در مدیا پلیر ویندوز بسیار استفاده می‌شود و اکثر کاربران به آن نیاز دارند.\n\n![deadbeef](/images/deadbeef.png)\n\nدر اینجا می‌خواهم DeaDBeeF را معرفی کنم؛ یک موزیک پلیر سبک و کاربردی برای کسانی که می‌خواهند بدون دردسر آهنگ گوش کنند!\n\nاین برنامه رابطی بسیار ساده دارد و امکاناتی مانند ساخت و مدیریت پلی‌لیست، پخش فایل‌های پوشه، پخش Audio CD، تنظیمات اکولایزر، تکرار تک موزیک، تکرار کل پوشه/پلی‌لیست، پخش تصادفی، تبدیل انکدینگ فایل‌های موسیقی (Convert) و ... دارد. همچنین پلاگین‌های زیادی (مثل last.fm scrobbler) برای این برنامه موجود هست تا کاربران امکانات مورد نیاز خود را به آن اضافه کنند.\n\nبرای نصب آن در اوبونتو و لینوکس مینت می‌توانید از دستورات زیر در ترمینال استفاده کنید.\n\n```sh\nsudo add-apt-repository ppa:starws-box/deadbeef-player\nsudo apt-get update\nsudo apt-get install deadbeef\n```\n\n\nتصویر شاخص از imcn.me"}},"__N_SSG":true}