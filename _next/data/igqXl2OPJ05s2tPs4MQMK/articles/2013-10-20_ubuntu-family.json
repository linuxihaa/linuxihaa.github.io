{"pageProps":{"page":{"slug":"2013-10-20_ubuntu-family","layout":"post","jdate":"Sun Oct 20 2013 00:00:00 GMT+0000","user":"misam","title":"خانواده اوبونتو","categories":["آموزشی"],"tags":["اوبونتو","اوبونتو استدیو","کوبونتو","زوبونتو","اوبونتو کایلین","لوبونتو","اوبونتو گنوم"],"featured":"ubuntu-family.png","keywords":["خانواده اوبونتو","توزیع‌های اوبونتو","ubuntu distribution","ubuntu family"],"description":"معرفی انواع توزیع‌های اوبونتو","timeToRead":2,"content":"\nشاید نام‌هایی مانند اوبونتو استدیو (Ubuntu Studio)، کوبونتو (Kubuntu)، ادوبونتو (Edubuntu)، زوبونتو (Xubuntu)، اوبونتو کایلین (UbuntuKylin)، لوبونتو (Lubuntu)، اوبونتو گنوم (Ubuntu GNOME) و نام‌هایی دیگر را که مشتق شده از اوبونتو هستند را شنیده باشید. این توزیع‌ها همگی اوبونتو هستند که برای کاربران خاصی شخصی‌سازی شده‌اند و با آمدن هر نسخه جدید از اوبونتو این مشتقات نیز نسخه جدیدشان با همان نام و شماره می‌آید. در این </span></span>میان اکثر مشتقات زیر نظر تیم کنونیکال - که مسئول بروز رسانی اوبونتو است - هستند و برخی دیگر جداگانه منتشر می‌شوند. در زیر توضیحی درباره هر کدام از این مشتقات می‌دهیم.\n\nهم‌چنین می‌توان در این گروه اوبونتو موبایل و اوبونتو تبلت را نیز قرار داد که اعضای جدید این خانواده هستند.\n\n### اوبونتو استدیو Ubuntu Studio\n\n![Ubuntu Studio](/images/ubuntu-studio.jpg)\n\nاین توزیع از اوبونتو شامل برنامه‌های گوناگون متن‌باز گرافیک، صدا و ویدیو قدرتمند برای کاربرانی است که حیطه‌کاری آن‌ها چندرسانه‌ای‌ها است.\n\n### کوبونتو Kubuntu\n\n![Kubuntu](/images/kubuntu.jpg)\n\nتوزیع کوبونتو توسط کاربرانی از اوبونتو که طرفدار میزکار کی‌دی‌ای (KDE) هستند مشتق شد و توسط اوبونتو پشتیبانی می‌شود.\n\n### ادوبونتو Edubuntu\n\n![Edubuntu](/images/edubuntu.jpg)\n\nاین توزیع برای کلاس‌های درسی مدرسه مشتق شده است و شامل برنامه‌های کاربردی برای دانش‌آموزان است. هدف اصلی ادوبونتو آماده کردن افراد برای کار با رایانه یا استفاده از آن مطابق با نیازهای تحصیلی می‌باشد.\n\n### زوبونتو Xubuntu\n\n![Xubuntu](/images/xubuntu.jpg)\n\nزوبونتو از میزکار ایکس‌اف‌سی‌ای (Xfce) استفاده می‌کند که رابط کاربری ساده‌ای دارد و از این جهت برای سیستم‌های قدیمی بسیار مناسب است و با کمترین منابع سخت‌افزاری قابل اجرا است.\n\n### اوبونتو کایلین UbuntuKylin\n\n![UbuntuKylin](/images/ubuntu-kylin.jpg)\n\nهدف اصلی این پروژه تولید توزیعی از اوبونتو است که برای کاربران چینی مناسب‌تر باشد از این رو برنامه‌ها و سیستم‌های نوشتاری چینی از قبل در آن تعبیه شده‌اند.\n\n### لوبونتو Lubuntu\n\n![Lubuntu](/images/lubuntu.jpg)\n\nمیزکار آن ال‌ایکس‌دی‌ای (ط) است که یک میزکار سبک است و مانند زوبونتو می‌خواهد در سیستم‌های پایین‌تر قابلیت اجرا داشته باشد.\n\n### اوبونتو گنوم Ubuntu GNOME\n\n![Ubuntu GNOME](/images/ubunut-gnome.jpg)\n\nهمانطور که از نام آن پیداست از میزکار گنوم به طور مستقیم استفاده می‌کند (اوبونتو به صورت پیش‌فرض از میزکار یونیتی (Unity) که پایه گنوم است استفاده می‌کند).\n\nاز مشتقات دیگر اوبونتو که بسیار محبوب دوستداران میزکار کی‌دی‌ای است توزیع **مینت (Mint**) است که میزکارهای دیگر را نیز دارد و هم پایه اوبونتو و هم پایه دبیان دارد. این توزیع جداگانه و توسط تیم لینوکس مینت منتشر می‌شود. درباره این توزیع در پست دیگر کامل توضیح خواهیم داد."}},"__N_SSG":true}