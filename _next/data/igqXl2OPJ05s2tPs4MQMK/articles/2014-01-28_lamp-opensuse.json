{"pageProps":{"page":{"slug":"2014-01-28_lamp-opensuse","layout":"post","jdate":"Tue Jan 28 2014 00:00:00 GMT+0000","user":"misam","title":"راه اندازی LAMP در اوپن سوزه","categories":["آموزشی"],"tags":["سرور","اوپن‌سوزه"],"featured":"lamp.jpg","keywords":["lamp","اوپن‌سوزه lamp","opensuse lamp"],"description":"آموزش راه اندازی LAMP در اوپن سوزه","timeToRead":5,"content":"\nدر این مطلب قصد دارم راه اندازی لمپ (LAMP) در اوپن سوزه را  برای کاربرانی که از این توزیع برای طراحی سایت  و یا راه اندازی سرور استفاده می‌کنند، آموزش بدهم.\n\n![](/images/lamp.jpg)\n\nکلمه LAMP از Linux, Apache, MySQL, PHP تشکیل شده است (بسته به این‌که کدام نرم‌افزار  برای مدیریت هر سرویس استفاده شود نام این گزینه‌ها تغییر می‌کند؛ اما چون تقریبا حرف اول همگی به همین صورت است از این مخفف استفاده می‌شود) و لینوکس آن بخاطر راه‌اندازی در سیستم لینوکس است و در دیگر سیستم‌عامل‌ها این عبارت بسته به حرف اول اسم آن تغییر می‌کند. مانند WAMP برای ویندوز و MAMP برای مک.\n\nپس تمام چیزهایی که باید نصب کنیم عبارتند از؛ آپاچی، مای‌اس‌کیو‌ال و پی‌اچ‌پی. و اما روش و ترتیب نصب.\n\n### نصب آپاچی Apache\n\nاول از همه از دستور زیر برای نصب آپاچی در ترمینال استفاده کنید.\n\n```sh\nsudo zypper in apache2\n```\n\nسپس آپاچی سرور را فعال کنید.\n\n```sh\nsudo systemctl start apache2.service\n```\n\nبعد از نصب آپاچی از دستور زیر استفاده کنید تا فایل آزمایشی را در مسیر پرونده‌های لوکال هاست خود قرار دهید.\n\n```sh\nsudo echo Its\\ works! > /srv/www/htdocs/index.html\n```\n\nسپس در مرورگر خود آدرس http://localhost را بزنید و در صورتی که آپاچی به درستی نصب شده باشد پیغام \"It works!\" در مرورگر نمایش داده می‌شود.\n\n### نصب پی‌اچ‌پی PHP\n\nاکنون بیایید پی‌اچ‌پی را نصب کنیم.\n\n```sh\nsudo zypper in php5 php5-mysql apache2-mod_php5\n```\n\nبعد از نصب پی‌اچ‌پی از دستور زیر برای راه‌اندازی مجدد آپاچی استفاده کنید. این کار برای هماهنگ سازی آپاچی و پی‌اچ‌پی است.\n\n```sh\nsudo systemctl restart apache2.service\n```\n\nحالا بیایید پی اچ پی نصب شده را امتحان کنیم. به هر روشی که می‌توانید فایلی مانند `test.php` در آدرس `/srv/www/htdocs/` بسازید و کد `<?php phpinfo(); ?>` را در آن بنویسید. و بعد از ذخیره در مرورگر آدرس http://localhost/test.php زیر را وارد کنید. اگر همه چیز به درستی انجام شده باشد باید لیست کاملی از تنظیمات پی‌اچ‌پی خود را مشاهده کنید.\n\n### نصب مای‌اس‌کیو‌ال MySQL\n\nاکنون زمان آن رسیده است که برنامه‌ دیتابیس نصب کنیم. یعنی مای‌اس‌کیو‌ال که برای لینوکس تهیه شده است. در اوپن سوزه (و چندی دیگر از توزیع‌های لینوکس) ما از ماریا-دی-بی MariaDB استفاده می‌کنیم که بسته‌ای جایگزین برای مای-اس-کیو-ال است. پس از دستورات زیر استفاده کنید.\n\n```sh\nsudo zypper in mariadb mariadb-tools\n```\n\nبعد از نصب ماریا دی بی، با دستور زیر آن را فعال کنید. (مانند فعال سازی مای‌اس‌کیوال)\n\n```sh\nsudo systemctl start mysql.service\n```\n\nحالا باید کاربر روت برای ماریا دی بی تعریف کنید تا آن را مدیریت کنید. از دستورات زیر استفاده کنید.\n\n```sh\nsudo mysqladmin -u root password Your-Password\n```\n\n* توجه کنید که در دستور بالا بجای Your-Password رمز عبور مورد نظر خود را برای کاربری روت دیتابیس بگذارید.\n\nتمام شد! لمپ شما راه‌اندازی شد. می‌توانید دستورات پی‌اچ‌پی خود را بنویسید، از دیتابیس با کوئری توسط کاربری روت آن استفاده کنید و از طریق لوکال هاست آن را اجرا کنید.\n\nاما حتما شما نیاز به راه ساده‌ای برای مدیریت دیتابیس‌های خود دارید و دوست ندارید همه کارها را با کوئری دادن انجام دهید. برای این‌کار از برنامه تحت وب پی‌اچ‌پی-مای-ادمین می‌توانید استفاده کنید که هم رایگان است و هم محیط کاربری خوب با قابلیت‌های بالایی در اختیار شما می‌گذارد. از برنامه‌های مشابه دیگر هم می‌توانید استفاده کنید.\n\n### نصب پی‌اچ‌پی‌مای‌ادمین phpMyAdmin\n\nدر ترمینال دستور زیر را وارد کنید.\n\n```sh\nsudo zypper in phpMyAdmin\n```\n\nممکن است نیاز به تغییراتی در فایل کانفیگ پی-اچ-پی-مای-ادمین داشته باشید که می‌توانید از مسیر `/etc/phpMyAdmin/config.inc.php` آن را پیدا کنید و  بعد از اعمال تغییرات دسترسی آن را به صورت زیر تغییر دهید.\n\n```sh\nsudo chown root:www /etc/phpMyAdmin/config.inc.php\nsudo chmod 640 /etc/phpMyAdmin/config.inc.php\n```\n\nبرای دست‌یابی به پی اچ پی ادمین از آدرس `http://localhost/phpmyadmin` استفاده کنید.\n\nکار تمام شد و می‌توانید از لمپ خود استفاده کنید. در هر بار راه‌اندازی مجدد سیستم از دستورات زیر برای روشن کردن آپاچی و ماریا-دی-بی استفاده کنید.\n\n```sh\nsudo systemctl start apache2.service\nsudo systemctl start mysql.service\n```\n\nموفق باشید."}},"__N_SSG":true}