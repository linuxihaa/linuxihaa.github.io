{"pageProps":{"page":{"slug":"2016-04-21_termux","layout":"post","jdate":"Thu Apr 21 2016 00:00:00 GMT+0000","user":"amirhossein","title":"تجربه ترمینال در اندروید به کمک Termux","categories":["آموزشی"],"tags":["ترمینال","اندروید"],"featured":"dashterminal1-400x242.png","keywords":["termux","ترمینال اندروید","ترمینال در اندروید"],"description":"تجربه ترمینال در اندروید به کمک Termux","timeToRead":5,"content":"\nشاید یکی از دغده‌های تمام کاربران جامعه‌ی نرم‌افزار آزاد دسترسی به محیطی شبیه به پایانه (Terminal) در ابزار‌های اندرویدی باشد، علاقه به برنامه نویسی Bash چیزی نیست که بتوان به آسانی از آن دست کشید، حالا به کمک نرم افزار Termux شما قادر به انجام بسیاری از کارهای موردعلاقه‌ی خود در ترمینال خواهید بود، از جمله امکاناتی که این نرم‌افزار برای شما فراهم خواهد کرد:\n\n*   دسترسی به محیط شل\n*   استفاده از مدیر بسته apt\n*   برنامه نویسی Bash Scripting\n*   نصب انواع ابزارهای ویرایش متن همچون nano,vim,...\n*   راهنمای استفادهٔ از دستورات man\n\nو بسیاری از امکانات دیگر که می‌تواند جایگزین نسبتا خوبی برای پایانهٔ اصلی رایانه‌تان باشد.\n\n![term-1](/images/term-1-1.jpg)\n\nبعنوان مثال پس از نصب این برنامه از طریق فروشگاه گوگل به‌روی دستگاه اندرویدی خود قادر خواهید بود به کمک دستورات زیر اولین اسکریپت بش خود را بنویسید و اجرا نمایید.\n\nابتدا وارد محیط Termux شده و سپس دستورات زیر را وارد میکنیم:\n\n```sh\napt update\napt install nano\n```\n\nاکنون نرم‌افزار nano نصب نموده‌ایم، ابتدا یک دایرکتوری جدید به‌نام temp ایجاد کرده و وارد آن می‌شویم تا فایل bash خود را بسازیم:\n\n```sh\nmkdir temp\ncd temp\nnano test.sh\n```\n\nاکنون کدهای زیر را در این فایل وارد نموده وذخیره می‌کنیم، دقت نمایید برای خروج و ذخیره در nano کلیدهای ترکیبی Ctrl+X را باید فشار دهید اما روی ابزار اندرویدی که مجهز به صفحه کلید مجازیست باید با کلیدهای کنترل صدا (Volume up+X) این عمل را انجام دهید:\n\n```sh\n#!/bin/bash\nclear\necho \"Hello World!\"\nexit\n```\n\nاکنون پس از ذخیره پرونده، کافیست دسترسی اجرایی به آن دهید و اسکریپت خود را اجرا نمایید:\n\n```sh\nchmod +x test.sh\nbash test.sh\n```\n\nهمان گونه که توجه می‌نمایید برای اجرای این اسکریپت باید قبل از نام پرونده عبارت bash را تایپ نمایید.\n\nبا کمی تمرین و دقت می‌توانید استفاده‌های بسیاری ازین ابزار نمایید، امیدوارم این مطلب مورد قبولتان واقع شده باشد."}},"__N_SSG":true}