{"pageProps":{"page":{"slug":"2014-09-02_ubuntu-tweak","layout":"post","jdate":"Tue Sep 02 2014 00:00:00 GMT+0000","user":"misam","title":"شخصی سازی و کنترل کامل اوبونتو با Ubuntu Tweak","categories":["آموزشی"],"tags":["اوبونتو","شخصی‌سازی"],"featured":"ubuntu-tweak-screenshot-01.png","keywords":["Ubuntu Tweak","شخصی سازی اوبونتو"],"description":"آموزش شخصی سازی و کنترل کامل اوبونتو با Ubuntu Tweak","timeToRead":5,"content":"\nمیزکار یونیتی ، امکانات شخصی سازی کمی دارد و از این جهت برنامه‌های مختلفی برای اعمال تغییراتی مثل نصب تم، تغییر فونت‌ها و ... تهیه شده‌اند که با نام Tweak عرضه می‌شوند.\n\nمدت‌ها قبل در همین سایت برنامه [Unity Tweak Tools](http://linuxihaa.ir/%D8%B4%D8%AE%D8%B5%DB%8C%E2%80%8C%D8%B3%D8%A7%D8%B2%DB%8C-%D9%85%DB%8C%D8%B2%DA%A9%D8%A7%D8%B1-%D8%A7%D8%A8%D9%88%D9%86%D8%AA%D9%88-%D8%A8%D8%A7-tweak-tool/) را معرفی کردم که امکانات خوبی را برای شخصی سازی میزکار یونیتی در اختیار کاربر می‌گذارد. اما در اینجا برنامه جدیدی را معرفی می‌کنم که امکاناتی به مراتب بیشتر از برنامه قبلی دارد.\n\n![ubuntu tweak](/images/ubuntu-tweak-screenshot-01.png)\n\nبرنامه Ubuntu Tweak یک برنامه فوق‌العاده برای شخصی‌سازی و مدیریت سیستم شما است. این برنامه علاوه بر امکانات کامل شخصی سازی میزکار (شامل تعویض تم، آیکن‌ها، نشانگر، تغییر رنگ‌ها و فونت‌ها و ...) امکانات زیادی در خصوص کنترل سیستم (مانند کنترل کش‌ها، کنترل مخازن، شخصی‌سازی مدیرفایل و ...) را نیز در اختیار کاربر قرار می‌دهد. همچنین از مزیت‌های دیگر این برنامه می‌توان به شخصی‌سازی صفحه ورود، نصب راحت بسته تم‌ها و ایکن‌ها اشاره کرد.\n\nبرای نصب این برنامه از دستورات زیر در ترمینال استفاده کنید.\n\n```sh\nsudo add-apt-repository ppa:tualatrix/ppa\nsudo apt-get update\nsudo apt-get install ubuntu-tweak\n```\n\nاین هم لیست امکانات این برنامه که در سایت آن نوشته شده است.\n\n*   مشاهده اطلاعات پایه سیستم (توزیع، هسته، پردازنده، حافظه و ...)\n*   کنترل جلسه (session) گنوم\n*   کنترل برنامه‌های Auto Start\n*   نصب سریع و راحت برنامه‌های معروف\n*   مخازن جانبی فراوان برای به‌روز نگهداشتن برنامه‌ها\n*   پاک کردن بسته‌های بی‌مصرف یا کش (cache) برای خالی کردن فضای دیسک\n*   نمایش یا عدم نمایش صفحه Splash\n*   نمایش یا عدم نمایش آیکن‌های میزکار یا فضاهای مانت شده\n*   نمایش، عدم نمایش یا تغییر نام آیکن کامپیوتر، خانه، سطل بازیافت و شبکه\n*   شخص‌سازی استایل و رفتار Metacity Window Manager\n*   تنظیمات Compiz Fusion، لبه‌های صفحه Screen Edg، جلوه‌های پنجره و جلوه‌های منو\n*   ایجاد میانبر برای دسترسی به برنامه‌های دلخواه شما\n*   تنظیمات پنل گنوم\n*   تنظیمات مدیرفایل Nautilus\n*   تنظیمات مدیر انرژی (Power Management) پیشرفته\n*   تنظیمات امنیتی سیستم\n*   و چندها امکان دیگر..."}},"__N_SSG":true}